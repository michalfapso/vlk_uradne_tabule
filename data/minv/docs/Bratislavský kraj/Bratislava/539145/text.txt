Informácia pre verejnosť podľa § 24 ods. 1 zákona č. 24/2006 Z. z. o posudzovaní 
vplyvov na životné prostredie a o zmene a doplnení niektorých zákonov v znení 
neskorších predpisov (ďalej len „zákon o posudzovaní“) k zmene navrhovanej činnosti. 
 
a) Okresný úrad Bratislava, Odbor starostlivosti o životné prostredie, Oddelenie ochrany 
prírody a vybraných zložiek životného prostredia, Tomášikova 46, 832 05 Bratislava 3, 
oznamuje verejnosti, že zmena navrhovanej činnosti „Bory Bývanie 4B / Obytný súbor 
„Bory Susedské Dvory““ podlieha podľa § 18 ods. 2 písm. d) zákona o posudzovaní 
zisťovaciemu konaniu.  
Príslušný orgán 
Okresný úrad Bratislava, Odbor starostlivosti o životné prostredie, 
Oddelenie ochrany prírody a vybraných zložiek životného prostredia 
Tomášikova 46, 832 05 Bratislava 3 
Názov navrhovanej činnosti 
„Bory Bývanie 4B / Obytný súbor „Bory Susedské Dvory“ 
Miesto realizácie 
Bratislava, k. ú. Devínska Nová Ves 
Predmet činnosti 
Predmetom Oznámenia o zmene činnosti je výstavba súboru obytných 
stavieb so službami v rámci parteru s potrebným počtom parkovacích 
miest. Obytný súbor je navrhnutý s funkciou bývania, OV, s 
podzemnými garážami s parkovaním a technickým vybavením s 
povrchovým parkoviskom pre návštevníkov, vrátane prislúchajúcich 
komunikácií, spevnených, zelených plôch a napojenia objektov na 
existujúce inžinierske siete a dopravnú infraštruktúru. Osadenie objektov 
nadväzuje na urbanistickú štruktúru navrhovanej zástavby etapy Bory 
Bývanie 2, OS DNV, Bory Bývanie 4A, zároveň rešpektuje morfológiu 
terénu a objekty sú navrhnuté s dôrazom na optimálne začlenenie sa do 
územia a plynulú urbanizáciu prostredia v smere severnej rozvojovej osi 
Bratislavy. 
Navrhovateľ 
Bory Home II, s. r. o., Digital Park II. Einsteinova 25, 851 01 Bratislava  
b) 
Okresný úrad Bratislava, Odbor starostlivosti o životné prostredie, Oddelenie ochrany 
prírody a vybraných zložiek životného prostredia ako príslušný orgán štátnej správy 
podľa § 1 ods. 1 písm. a) a § 2 ods. 1 písm. c) zákona č. 525/2003 Z. z. o štátnej správe 
starostlivosti o životné prostredie a o zmene a doplnení niektorých zákonov v znení 
neskorších predpisov ako príslušný orgán podľa § 3 písm. l) v spojení s § 56 ods. 2 b) 
zákona o posudzovaní oznamuje, že doručením oznámenia o zmene navrhovanej 
činnosti navrhovateľom Bory Home II, s. r. o., Digital Park II. Einsteinova 25, 851 01 
Bratislava dňa 27.03.2025 sa začalo zisťovacie konanie o posudzovaní vplyvov zmeny 
navrhovanej činnosti na životné prostredie.   
Povoľujúci orgán 
1. MČ Bratislava – Devínska Nová Ves 
2. Okresný úrad Bratislava, Odbor starostlivosti o životné prostredie  
 
c) 
Informácie o zmene navrhovanej činnosti, ktorá je predmetom tohto konania je možné 
získať u príslušného orgánu a povoľujúceho orgánu. 
d) 
Druh požadovaného povolenia potrebného pre realizáciu zmeny navrhovanej činnosti: - 
- územné rozhodnutie a stavebné povolenie v zmysle zákona č. 50/1976 Zb. o územnom 
plánovaní a stavebnom poriadku (stavebný zákon) v znení neskorších predpisov 
v súčinnosti s § 84 zákona č. 25/2025 Z. z. stavebný zákon a o zmene a doplnení 
niektorých zákonov  
e) 
Neuvádzame. 
f) 
Relevantné informácie sú sprístupnené v centrálnom informačnom systéme na stránke 
www.enviroportal.sk 
g) 
Neuvádzame. 
h) 
Podľa § 64 ods. 1 písm. f) zákona na konania podľa tohto zákona sa vzťahuje všeobecný 
predpis o správnom konaní okrem zisťovacieho konania podľa § 29. 
Podľa § 29 ods. 16 zákona proti záväznému stanovisku zo zisťovacieho konania, 
v ktorom príslušný orgán určil, že sa navrhovaná činnosť alebo jej zmena 
a) bude posudzovať podľa tohto zákona, môže podať odvolanie len navrhovateľ, 
b) nebude posudzovať podľa tohto zákona, môže podať odvolanie len dotknutá 
obec, na ktorej území sa má navrhovaná činnosť alebo jej zmena realizovať, 
a dotknutá verejnosť podľa § 3 písm. t) zákona. 
Odvolanie proti záväznému stanovisku zo zisťovacieho konania,, ktoré bude výsledkom 
zisťovacieho konania, je možné podať na Okresný úrad Bratislava, odbor starostlivosti 
o životné prostredie, oddelenie ochrany prírody a vybraných zložiek životného 
prostredia, Tomášikova 46, 832 05 Bratislava 3, v lehote do 15 dní odo dňa doručenia 
záväzného stanoviska zo zisťovacie konania, inak záväzné stanovisko zo zisťovacieho 
konania nadobúda účinnosť. 
Toto záväzné stanovisko je preskúmateľné súdom podľa zákona č. 162/2015 Z. z. 
Správny súdny poriadok po vyčerpaní riadnych opravných prostriedkov, ktoré sa preň 
pripúšťajú. 
Dotknutá verejnosť uvedená v § 3 písm. t) zákona sa môže žalobou domáhať zrušenia 
záväzného stanoviska zo zisťovacieho konania vydaného podľa § 29 ods. 15 zákona, 
ktorým sa určilo, že navrhovaná činnosť alebo jej zmena sa nebude posudzovať podľa 
tohto zákona, a napadnúť jeho vecnú alebo procesnú zákonnosť. 
i) 
Relevantné informácie sú sprístupnené v centrálnom informačnom systéme na adrese: 
www.enviroportal.sk. 
Podľa § 29 ods. 2 zákona príslušný orgán na základe oznámenia o zmene navrhovanej 
činnosti vykoná zisťovacie konanie a určí, či navrhovaná činnosť bude predmetom 
posudzovania vplyvov na životné prostredie podľa tohto zákona.  
Podľa § 38 ods. 4 zákona má príslušný orgán v povoľovacom konaní k navrhovanej 
činnosti alebo jej zmene postavenie dotknutého orgánu, ak k nej vydal rozhodnutie zo 
zisťovacieho konania, záverečné stanovisko alebo záväzné stanovisko zo zisťovacieho 
konania. V záväznom stanovisku príslušný orgán uvedie, či návrh na začatie 
povoľovacieho konania k navrhovanej činnosti je v súlade s týmto zákonom, 
s rozhodnutím zo zisťovacieho konania, so záverečným stanoviskom alebo záväzným 
stanoviskom zo zisťovacieho konania vydaným podľa tohto zákona a ich podmienkami.