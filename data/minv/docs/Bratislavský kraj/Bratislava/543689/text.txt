Informácia pre verejnosť o začatí správneho konania č. OU-BA-
OSZP2-2025/449778 
 
 
Okresný úrad Bratislava, odbor starostlivosti o životné prostredie, oddelenie štátnej 
správy vôd a vybraných zložiek životného prostredia kraja (ďalej len OÚ BA), ako príslušný 
orgán štátnej správy odpadového hospodárstva podľa § 107 písm. t) zákona č. 79/2015 Z. z. o 
odpadoch a o zmene a doplnení niektorých zákonov (ďalej len ,,zákon odpadoch“) v spojení s 
§ 4 ods. 1 zákona č. 525/2003 Z. z. o štátnej správe starostlivosti o životné prostredie a o zmene 
a doplnení niektorých zákonov a zákona č. 180/2013 Z. z. o organizácii miestnej štátnej správy 
a o zmene a doplnení niektorých zákonov, v súlade s ustanoveniami zákona č. 71/1967 Zb. o 
správnom konaní v znení neskorších predpisov (ďalej len „správny poriadok“) v súlade s § 38 
ods. 2 písm. a) zákona č. 24/2006 Z. z. o posudzovaní vplyvov na životné prostredie a o zmene 
a doplnení niektorých zákonov informuje verejnosť, že mu bola doručená žiadosť spoločnosti 
T2AM, a.s., Veľká okružná 17, Žilina 010 01, IČO: 53 133 315 o udelenie súhlasu na 
využívanie odpadov na spätné zasypávanie podľa § 97 ods. 1 písm. s) zákona o odpadoch.  
 
Okresný úrad Bratislava oznamuje začatie správneho konania v predmetnej veci.  
 
Vo vzťahu k činnosti, ktorá je predmetom vyššie uvedenej žiadosti, bolo Okresným 
úradom Senec, odborom starostlivosti o životné prostredie, úseku posudzovania vplyvov na 
životné prostredie vydané záverečné stanovisko z posudzovania vplyvov na životné prostredie 
č. OU-SC-OSZP-2022/003281-020 zo dňa 01.06.2022, ktoré nadobudlo právoplatnosť dňa 
04.07.2022.