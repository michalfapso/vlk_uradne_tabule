OKRESNÝ ÚRAD BRATISLAVA
ODBOR STAROSTLIVOSTI O ŽIVOTNÉ PROSTREDIE
Oddelenie ochrany prírody a vybraných zložiek životného prostredia
Tomášikova 46, 832 05  Bratislava
____________________________________________________________________________________
Číslo spisu
OU-BA-OSZP3-2025/314110-019
Bratislava
07. 01. 2025
Rozhodnutie
vydané v zisťovacom konaní „Zariadenie na zber a zariadenie
na zhodnocovanie odpadov, Žabí Majer – rozšírenie činnosti“
Popis konania / Účastníci konania
Účastníci konania:
Ekoslužby s.r.o., Klincová 35, 821 08 Bratislava
Združenie domových samospráv, Rovniankova 14, 851 02 Bratislava
Výrok
Okresný úrad Bratislava, odbor starostlivosti o životné prostredie, oddelenie ochrany prírody a vybraných zložiek
životného prostredia, ako príslušný orgán štátnej správy starostlivosti o životné prostredie podľa § 1 a § 5 ods.
1 zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých
zákonov v znení neskorších predpisov, ako príslušný orgán podľa § 3 písm. k) v spojení s § 56 písm. b) zákona
č. 24/2006 Z. z. o posudzovaní vplyvov na životné prostredie a o zmene a doplnení niektorých zákonov v znení
neskorších predpisov, podľa § 29 ods. 11 zákona č. 24/2006 Z. z. o posudzovaní vplyvov na životné prostredie a o
zmene a doplnení niektorých zákonov v znení neskorších predpisov, časová verzia predpisu účinná od 27.06.2024
do 31.3.2025 po vykonaní zisťovacieho konania na základe predloženého oznámenia o zmene navrhovanej činnosti
„Zariadenie na zber a zariadenie na zhodnocovanie odpadov, Žabí Majer – rozšírenie činnosti“, ktorú predložil
navrhovateľ – Ekoslužby s.r.o., Klincová 35, 821 08 Bratislava, IČO: 50 586 106 v zastúpení spoločnosťou INECO
s.r.o., Mladých Budovateľov 2, 974 11 Banská Bystrica, IČO: 36 738 379 rozhodol takto:
Zmena navrhovanej činnosti „Zariadenie na zber a zariadenie na zhodnocovanie odpadov, Žabí Majer – rozšírenie
činnosti“, ktorá sa bude realizovať v Bratislavskom kraji, v meste Bratislava, v okrese Bratislava III, v mestskej
časti Bratislava – Rača, k. ú.: Rača, Parcely (register): 23090/642 (C), 23092/577 (C) – momentálne v katastrálnej
evidencii vedená ako parcela 4558/2 (E).
sa nebude posudzovať
podľa zákona č. 24/2006 Z. z. o posudzovaní vplyvov na životné prostredie a o zmene a doplnení niektorých zákonov
v znení neskorších predpisov.
Podmienky, ktoré eliminujú alebo znižujú vplyv zmeny navrhovanej činnosti na životné prostredie podľa § 29 ods.
13 zákona č. 24/2006 Z. z. o posudzovaní vplyvov na životné prostredie:
1. V DÚR správne funkčne zadefinovať riešené územie v zmysle ÚPN hl. mesta SR Bratislava, rok 2007 v znení
zmien a doplnkov v súvislosti s nesprávne uvedenou funkčnou plochou.
2. V ďalšom stupni prípravy projektovej dokumentácie (DÚR) zosúladiť textovú a grafickú časť v súvislosti s
trasovaním dopravy.
OU-BA-OSZP3-2025/314110-0004354/2025
2 / 25
3. Z hľadiska technickej infraštruktúry rešpektovať 20 m bezpečnostné pásmo VTL plynovodu PN 2,5 MPa a DN
150 mm prechádzajúce severovýchodným okrajom riešeného územia.
4. Počas prevádzky dodržiavať požiadavky a ustanovenia podľa zákona č. 146/2023 Z. z. o ochrane ovzdušia.
a zabezpečiť navrhnuté protiprašné opatrenia a vykonávať kontroly v prípade nepriaznivých meteorologických
podmienok.
5. V období zvýšenej prašnosti (letné obdobie, dlhotrvajúce suchá) pri prevádzke drviča zabezpečiť odprašovací
systém s rozstrekom vody.
6. V celom areáli zariadenia na zber a zhodnocovanie odpadu vybudovať spevnenú betónovú plochu, zber a
zhodnocovanie odpadov vykonávať na spevnenej betónovej ploche.
7. Pri odvádzaní vôd z povrchového odtoku a zaobchádzaní so znečisťujúcimi látkami v areáli dôsledne dodržiavať
ustanovenia vodného zákona.
8. V ďalšom stupni projektovej dokumentácie bližšie špecifikovať opatrenia pre minimalizáciu vplyvov na
podzemné a povrchové vody počas výstavby navrhovanej činnosti.
9. Žiadame zabezpečiť aby práce uskutočňovanej činnosti zberu odpadov a rozšírenie uskutočňovanej činnosti
zhodnocovania stavebných odpadov stacionárnym zariadením neprekračovali najvyššie prípustné hladiny hluku vo
vonkajšom prostredí.
10. Na zbernom dvore používať iba stroje a zariadenia vhodné k danej činnosti a zabezpečiť ich pravidelnú kontrolu
a údržbu.
11. V prípade potreby žiadame realizovať vhodné protihlukové opatrenia
12. Rešpektovať zákon č. 355/2007 Z. z. a vyhlášku MZ SR č. 549/2007 Z. z., ktorou sa ustanovujú podrobnosti o
prípustných hodnotách hluku, infrazvuku a vibrácií a o požiadavkách na objektivizáciu hluku, infrazvuku a vibrácií
v životnom prostredí.
13. Po realizácii oznámenej zmeny navrhovanej činnosti vykonať odborne spôsobilou osobou objektivizáciu
expozície obyvateľov a ich prostredia hluku, vibráciám a otrasom.
14. V ďalšom stupni projektovej dokumentácie určiť okamžité maximálne množstvo skladovaných materiálov
vzniknutých drvením stavebného odpadu.
15. V ďalšom stupni projektovej dokumentácie určiť maximálnu výšku skladovaného odpadu a materiálu v zariadení,
ktorá by nemala byť vyššia ako obvodové steny úložiska.
16. V dostatočnom množstve zabezpečiť umiestnenie zberných nádob osobitne pre zber: komunálneho zmesového
odpadu, kovov, papiera, skla, bio-odpadu.
17. V ďalšom stupni povoľovacieho konania doplniť predloženú akustickú štúdiu o posúdenie kumulatívneho
nárastu hluku z dopravy na tranzitných komunikáciách po realizácii zmeny navrhovanej činnosti v súvisiacom
chránenom území.
18. Rešpektovať súhlasy vydané Okresným úradom Bratislava, Oddelením ochrany prírody a vybraných zložiek
životného prostredia k prevádzke zmeny navrhovanej činnosti a dodržiavať stanovené lehoty.
Odôvodnenie
Úkony pred vydaním rozhodnutia
Spoločnosť Ekoslužby s.r.o., Klincová 35, 821 08 Bratislava, IČO: 50 586 106 v zastúpení spoločnosťou INECO
s.r.o., Mladých Budovateľov 2, 974 11 Banská Bystrica, IČO: 36 738 379 (ďalej len „navrhovateľ“), doručil dňa
18.09.2024 Okresnému úradu Bratislava, odboru starostlivosti o životné prostredie (ďalej aj „OÚ Bratislava“ alebo
„OÚ BA“) podľa § 29 ods. 1 písm. b) zákona č. 24/2006 Z. z. o posudzovaní vplyvov na životné prostredie a o
zmene a doplnení niektorých zákonov v znení neskorších predpisov, časová verzia predpisu účinná od 27.06.2024
do 31.3.2025 (ďalej len ,,zákon o posudzovaní“) oznámenie o zmene navrhovanej činnosti „Zariadenie na zber a
zariadenie na zhodnocovanie odpadov, Žabí Majer – rozšírenie činnosti“ (ďalej len „zmena navrhovanej činnosti“).
Oznámenie o zmene navrhovanej činnosti vypracovala spoločnosť INECO s.r.o., Mladých Budovateľov 2, 974 11
Banská Bystrica, IČO: 36 738 379, september 2024.
Príslušný orgán začal zisťovacie konanie podľa zákona o posudzovaní dňom podania oznámenia o zmene
navrhovanej činnosti navrhovateľom, o čom upovedomil účastníkov konania, rezortný orgán, ako aj dotknuté
orgány, povoľujúce orgány a dotknutú obec, ktorým zároveň podľa § 29 ods. 6 zákona o posudzovaní
zaslal predložené oznámenie o zmene navrhovanej činnosti (list č. OU-BA-OSZP3-2024/471755-004 zo dňa
20.09.2024). Príslušný orgán zverejnil bezodkladne na webovom sídle Ministerstva životného prostredia Slovenskej
republiky https://www.enviroportal.sk/eia/detail/zariadenie-na-zber-zariadenie-na zhodnocovanie-odpadov-zabi-
majer-rozs oznámenie o zmene navrhovanej činnosti, ktoré obsahovalo základné údaje o zmene navrhovanej činnosti
OU-BA-OSZP3-2025/314110-0004354/2025
3 / 25
podľa § 29 ods. 6 zákona o posudzovaní a informáciu o predložení oznámenia o zmene navrhovanej činnosti aj na
úradnej tabuli Okresného úradu Bratislava. Dotknutá obec – Hlavné mesto Slovenskej republiky Bratislava podľa §
23 ods. 3 zákona o posudzovaní informovala o zmene navrhovanej činnosti verejnosť na vývesnej tabuli magistrátu
na www.bratislava.sk v dňoch od 27.09.2024 do 11.10.2024 a oznámenie o zmene navrhovanej činnosti bolo k
dispozícii na nahliadnutie v informačnom centre magistrátu Služby občanom – Front Office.
Zmena navrhovanej činnosti svojimi parametrami podľa prílohy č. 8 k zákonu o posudzovaní vplyvov je zaradená
do tabuľky č. 9. Infraštruktúra, položka č. 10 Zhromažďovanie odpadov zo železných kovov a z neželezných kovov,
(časť B – zisťovacie konanie, bez limitu), a položka č. 11 Zariadenie na zhodnocovanie ostatného stavebného odpadu,
(časť B – zisťovacie konanie, od 50 000 t/rok do 100 000 t/rok).
Druh požadovaného povolenia navrhovanej činnosti podľa osobitných predpisov
• Závery z procesu posudzovania vplyvov na životné prostredie v zmysle zákona č. 24/2006 Z. z. v znení neskorších
predpisov,
• Súhlas na prevádzku zariadenia na zhodnocovanie odpadov podľa § 97 ods. 1 písm. c) zákona č. 79/2015 Z. z.
o odpadoch,
• Súhlas na prevádzku na zber odpadov podľa § 97 ods. 1 písm. d) zákona č. 79/2015 Z. z. o odpadoch,
• Súhlas na schválenie prevádzkového poriadku zariadenia na zhodnocovanie odpadov podľa § 97 ods. 1 písm. e)
bod 2 zákona č. 79/2015 Z. z. o odpadoch.
Rozsah a umiestnenie zmeny navrhovanej činnosti
Účelom oznámenia o zmene navrhovanej činnosti je rozšírenie povolenej a uskutočňovanej činnosti zberu odpadov
kategórie „O“ o činnosť zberu železných a neželezných kovov, bez zmeny okamžitej maximálnej kapacity zariadenia
na úrovni 5000 t odpadov a súčasne o rozšírenie jestvujúcej povolenej a uskutočňovanej činnosti zhodnocovania
stavebných odpadov stacionárnym zariadením z aktuálne povolenej kapacity 45 000 t stavebných odpadov za rok
na plánovanú kapacitu do 100 000 t zhodnotených stavebných odpadov za rok.
Činnosť je lokalizovaná v existujúcom zbernom dvore, pričom ide o rozšírenie zberu odpadov zo železných
kovov a z neželezných kovov spolu s navýšením kapacity zariadenia na zhodnocovanie odpadov, bez nároku na
rozšírenie samotného zberného dvora, resp. bez nárokov na stavebné, technické a technologické nové aktivity v
rámci existujúceho zberného dvora. Navrhovanou činnosťou taktiež nevznikajú nové nároky na spotrebu elektrickej
energie, resp. pitnej vody alebo plynu a taktiež sa nenavyšuje produkcia odpadových vôd. Taktiež ostáva nezmenené
dopravné napojenie areálu na prvky dopravnej infraštruktúry.
Umiestnenie je situované v areáli, ktorý funguje ako existujúci zberný dvor. Najbližšiu obytnú zónu predstavuje
záhradkárska osada miestnej časti Rača, umiestnená približne 35 m východne od hranice areálu navrhovanej činnosti.
Kraj:
Bratislavský
Okres: Bratislava III
Obec: Bratislava - Rača
Katastrálne územie: Rača
Parcely (register): 23090/642 (C), 23092/577 (C) - (momentálne v katastrálnej evidencii vedená ako parcela 4558/2
(E)).
Pozemok 23090/642 (C) je umiestnený v zastavanom území obce a parcela 23092/577 je umiestnená mimo
zastavaného územia obce.
Areál zariadenia má rozlohu približne 5175 m². Dopravný prístup do areálu je zobrazený v Oznámení o zmene
navrhovanej činnosti v mapovej prílohe č. 4 – trasovanie dopravy a aktualizovaná mapa Trasovanie dopravy (príloha
č. 4) v Písomnom stanovisku k doručeným pripomienkam k oznámeniu o zmene navrhovanej činnosti „Zariadenie
na zber a zariadenie na zhodnocovanie odpadov , Žabí Majer – rozšírenie činnosti“.
OU-BA-OSZP3-2025/314110-0004354/2025
4 / 25
Zdôvodnenie realizácie zmeny navrhovanej činnosti – „Zariadenie na zber a zariadenie na zhodnocovanie odpadov,
Žabí majer – rozšírenie činnosti“
Produkcia odpadov so zvyšujúcou životnou úrovňou obyvateľstva neustále narastá a s ňou rastú i požiadavky na jeho
environmentálne zhodnotenie. Zmena navrhovanej činnosti má za cieľ prispieť k znižovaniu odpadov v jej okolí a
jeho hromadeniu na nevhodných lokalitách.
Vyjadrenia k podkladom pre vydanie rozhodnutia
Na základe zverejnenia oznámenia o zmene navrhovanej činnosti a informácie o začatí konania na webovom sídle
Ministerstva životného prostredia Slovenskej republiky a úradnej tabuli Ministerstva vnútra Slovenskej republiky
bolo od dotknutej verejnosti doručené 1 stanovisko (Združenie domových samospráv, Rovniankova 14, 851 02
Bratislava). Celkovo boli k zverejnenému oznámeniu o zmene navrhovanej činnosti doručené 4 stanoviská.
Rezortný orgán, povoľujúci orgán, dotknutý orgán a dotknutá obec môžu podľa § 29 ods. 9 zákona o posudzovaní
doručiť príslušnému orgánu písomné stanoviská k oznámeniu o zmene navrhovanej činnosti do desiatich pracovných
dní od jeho doručenia. Ak sa nedoručí písomné stanovisko v uvedenej lehote, tak sa stanovisko považuje za súhlasné.
Verejnosť môže doručiť príslušnému orgánu písomné stanovisko k oznámeniu o zmene navrhovanej činnosti do
desiatich pracovných dní od zverejnenia uvedených informácií podľa § 29 odseku 8 zákona o posudzovaní. Písomné
stanovisko sa považuje za doručené, aj keď bolo v určenej lehote doručené dotknutej obci.
V súlade s 29 odsek 9 zákona o posudzovaní doručili príslušnému orgánu svoje písomné stanoviská k predmetnej
zmene navrhovanej činnosti tieto subjekty (stanoviská sú uvádzané v skrátenom znení):
1. Združenie domových samospráv, Rovniankova 14, 851 02 Bratislava (email zo dňa 21.09.2024, e-podanie dňa
23.09.2024, a podanie dňa 24.09.2024 )
1) V dôsledku nutnosti zabezpečenia dobrého stavu životného prostredia je nutné vnímať proces EIA ako ex ante
analýzu toho, čo všetko je potrebné splniť, aby sa dobrý stav životného prostredia zabezpečil počas celej životnosti
projektu a aby sa v horizontoch 2035, 2040 a 2050 dosiahli európske a globálne klimatické a energetické ciele;
najmä čo sa týka uhlíkovej neutrality a energetickej bezpečnosti. V tomto smere je potrebné aj určovať podmienky;
nie sú len kompenzáciou za primárny zásah do životného prostredia ale aj ako environmentálne opatrenia, ktoré
budú zabezpečovať vysokú úroveň ochrany životného prostredia aj v budúcnosti. Pýtame sa preto, aké opatrenia
pripravuje navrhovateľ už dnes, aby v budúcnosti bol v súlade s environmentálnou reguláciou podľa európskej ale
aj slovenskej legislatívy? Aké najlepšie dostupné techniky (BAT) v tomto smere implementuje?
Vyjadrenie OÚ BA:
V doplňujúcich informáciách navrhovateľ uvádza k odborným pripomienkam z bodu č. 1, že zmena navrhovanej
činnosti priamo nespadá pod žiadny z referenčných dokumentov o najlepších dostupných technikách. Tejto
problematike je najbližšie BREF „Referenčný dokument o najlepších dostupných technikách v priemysle výroby
cementu a vápna (Cement and Lime Manufacture Industries)BREF Emisie zo skladovania uvádza určité pokyny
pre otvorené krátkodobé skladovanie sypkých materiálov, pre ktoré odporúča jednu alebo kombináciu nasledovných
techník:
• zvlhčovania povrchov použitím látok viažucich na svoj povrch prach,
• zvlhčovanie povrchu vodou,
• pokrytie povrchu, napr. nepremokavými plachtami.
Okresný úrad Bratislava zapracoval do výrokovej časti rozhodnutia podmienky na dodržiavanie požiadaviek a
ustanovení podľa zákona č. 146/2023 Z. z. o ochrane ovzdušia a zabezpečenie navrhnutých protiprašných opatrení
ako aj vykonávanie kontrol v prípade nepriaznivých meteorologických podmienok a v období zvýšenej prašnosti
(letné obdobie, dlhotrvajúce suchá) pri prevádzke drviča zabezpečiť odprašovací systém s rozstrekom vody.
(podmienky č.4 a 5).
2) Akým spôsobom navrhovateľ spolupracuje s obcou a jej obyvateľmi pri realizácii práva na udržateľný
sociohospodársky rozvoj a súčasne pri realizácii práva na priaznivé životné prostredie – ktoré ako investor
OU-BA-OSZP3-2025/314110-0004354/2025
5 / 25
spoluvytvára? Akým spôsobom vytvára priestor pre verejnosť vo všeobecnosti, akým spôsobom vytvára priestor
pre obyvateľov obce a akým spôsobom vytvára priestor pre verejnosť z procesu EIA? Akým spôsobom navrhovateľ
prispieva k zelenej transformácii hospodárstva a celej spoločnosti založenej na inováciách a vzťahu ku krajine
ako predpokladá Európska zelená dohoda. Žiadame, aby primerané prvky zelenej transformácie boli uvedené v
podmienkach rozhodnutia.
Vyjadrenie OÚ BA:
Navrhovateľ sa v doplňujúcich informáciách k pripomienke ZDS vyjadril nasledovne: Zariadenia na zber a
zhodnocovanie odpadu prispievajú k zelenej transformácii hospodárstva a spoločnosti tým, že podporujú udržateľné
a inovatívne prístupy, ktoré sú v súlade s cieľmi Európskej zelenej dohody. Medzi také patrí napríklad znižovanie
uhlíkovej stopy a podpora cirkulárnej ekonomiky - zariadenia znižujú množstvo odpadu, ktorý končí na skládkach,
a maximalizujú opätovné využitie materiálov, ako sú železné a neželezné kovy. To nielen šetrí prírodné zdroje, ale
aj znižuje emisie spojené s ťažbou a výrobou nových surovín. Podpora cirkulárnej ekonomiky vedie k udržateľnému
hospodárskemu rastu.
3) Aké adaptačné a aké mitigačné opatrenia vo vzťahu ku klimatickej kríze navrhovateľ implementuje v projekte?
Akým spôsobom sa budú účinne znižovať vplyvy klimatickej krízy?
Vyjadrenie OÚ BA:
Vo vzťahu ku klimatickej kríze sa navrhovateľ vyjadril v doplňujúcich informáciách. Zmena navrhovanej činnosť
nebude negatívnym spôsobom ovplyvňovať jestvujúce tepelné charakteristiky daného územia. Všetky vplyvy zmeny
navrhovanej činnosti, boli v súlade s princípmi posudzovania vplyvov na životné prostredie podrobne diskutované
v príslušných kapitolách textu Oznámenia o zmene navrhovanej činnosti.
Rozšírenie zberu o odpad zo železných a neželezných kovov a rozšírenie zhodnocovania stavebných odpadov
znižujú vplyvy klimatickej krízy tým, že recykláciou týchto materiálov sa znižuje potreba ťažby nových surovín,
čím dochádza ku šetreniu energie a znižovaní emisií skleníkových plynov. Týmto sa obmedzuje aj množstvo odpadu
ukladaného na skládky, čo pomáha predchádzať znečisťovaniu prostredia. Využívanie zhodnotených stavebných
odpadov je efektívnym spôsobom, ako minimalizovať environmentálnu stopu a podporiť cirkulárnu ekonomiku.
4) Európska komisia implementuje balíček energetických reforiem popularizovaných pod názvom „Fit for 55, čím
sa naznačuje ambícia EÚ stať sa uhlíkovo neutrálnym kontinentom. Žiadame navrhovateľa, aby uviedol opatrenia,
ktorými navrhuje prispieť k tejto snahe v rámci svojho zámeru Akým spôsobom projekt prispieva k napĺňaniu
európskej politiky Fit for 55?
Vyjadrenie OÚ BA:
Okresný úrad konštatuje, že zmena navrhovanej činnosti prispieva k rozvoju cirkulárnej ekonomiky, ktorá je jedným
z kľúčových cieľov politiky Fit for 55. Tento prístup znižuje závislosť na dovoze surovín, podporuje udržateľné
hospodárstvo a zlepšuje energetickú efektivitu. Implementáciou obdobných technológií sa priamo prispieva k
plneniu klimatických a energetických cieľov EÚ.
5) Akým spôsobom zabezpečuje zámer energetickú efektivitu budov ale aj použitých technológií?
Žiadame o vyhodnotenie vplyvov celého životného cyklu zámeru a to najmä nepriamych vplyvov pri výrobe
stavebných materiálov a priamych vplyvov v dôsledku demolície či dekonštrukcie stavieb či iných častí projektu.
Vyjadrenie OÚ BA:
V doplňujúcich informáciách sa navrhovateľ k hodnoteniu energetickej efektívnosti budov a použitých technológií
vyjadril nasledovne: hodnotenie energetickej efektivity budov je objektívne vzhľadom na predmet zmeny
navrhovanej činnosti nerelevantné. Energetická efektivita technológie je relevantná len v prípade stacionárneho
drviaceho zariadenia a je reprezentovaná spotrebou paliva pri výkone činnosti tohto zariadenia. Ide o typizovaný
dieselový agregát spaľujúci ako palivo motorovú naftu (štandardné palivo podliehajúce prísnym normám), ktorý má
energetickú tepelnú účinnosť, ktorá je zodpovedajúca súčasnému stavu poznania a vývoja tejto technológie.
OU-BA-OSZP3-2025/314110-0004354/2025
6 / 25
6) Žiadame navrhovateľa, aby všeobecne zrozumiteľným spôsobom v doplňujúcich informáciách uviedol, ktoré
hlavné environmentálne vplyvy identifikoval, aké environmentálne ciele sledoval pri ich riešení a ako ich navrhuje
dosahovať a akými opatreniami zmierňuje svoj zásah do životného prostredia, taktiež, aby uviedol všetky argumenty,
prečo si považuje svoj projekt za environmentálne prípustný a celospoločensky prospešný.
Vyjadrenie OÚ BA:
Vyhodnotenie podmienok a pripomienok ktoré ZDS uvádza na webovej stránke je k dispozícii v písomnom
stanovisku k doručeným pripomienkam v Tabuľke 1. zverejnenom na webovej stránke Ministerstva životného
prostredia.
7) Glasgowská konferencia a odborný panel konštatoval, že dynamika klimatickej krízy sa od Parížskej konferencie
ešte zhoršila (zrejme hystériou navyšovania zaťaženia životného prostredia, kým to ešte nie je zakázané). Preto
je nevyhnutné okamžite prijať účinné opatrenia na zabezpečenie dosiahnutia cieľov COP26. Žiadame uviesť a
vyhodnotiť účinnosť prijatých opatrení na dosiahnutie týchto cieľov.
Vyjadrenie OÚ BA:
Zariadenie na zhodnocovanie a zber odpadu priamo prispieva k cieľom COP26 prostredníctvom efektívnej
recyklácie materiálov, čím znižuje emisie CO₂ a potrebu ťažby nových surovín. Súlad s legislatívou potvrdzuje
dodržiavanie najlepších environmentálnych praktík a podporuje cirkulárnu ekonomiku a udržateľnosť.
8) Osobitne žiadame vyhodnotiť vplyvy na nadradenú infraštruktúru (vodovod, kanalizácia, dopravná sieť); za
týmto účelom požiadať mesto/obec o informáciu o pláne a časovom rámci ich rozvoja. V tomto kontexte je
potrebné spracovať a analyzovať krajinotvorný koncept zasadený do územnoplánovacej dokumentácie (mapových
podkladov), z ktorých by bolo zrejmé ako priestorové vedenie a napojenie (ako aj ďalšie priestorové a funkčné
súvislosti), na ktoré by sa dali aplikovať kapacitné ukazovatele ako aj ďalšie ukazovatele podľa osobitných právnych
predpisov vyhodnocujúcich prahové hodnoty miery zaťaženia daného územia predmetnou ľudskou činnosťou. Je
potrebné spracovať a analyzovať dopravno-kapacitné vyhodnotenie širších dopravných súvislostí; rovnako ako
vyhodnotenie kapacitných možností ďalšej technickej infraštruktúry.
Vyjadrenie OÚ BA:
Okresný úrad konštatuje, že činnosť je lokalizovaná v existujúcom zbernom dvore, pričom ide o rozšírenie zberu
odpadov zo železných kovov a z neželezných kovov spolu s navýšením kapacity zariadenia na zhodnocovanie
odpadov, bez nároku na rozšírenie samotného zberného dvora, ako aj bez nárokov na stavebné, technické a
technologické nové aktivity v rámci existujúceho zberného dvora. Navrhovanou činnosťou taktiež nevznikajú nové
nároky na spotrebu elektrickej energie, pitnej vody, alebo plynu a taktiež sa nenavyšuje produkcia odpadových vôd.
9) Žiadame vyhodnotiť a preukázať dosahovanie dobrého stavu vôd podľa čl.4 Smernice o vodách č.2000/60/ES a to
aj spôsobom predpokladaným v §16 vodného zákona a nariadením č.269/2010 Z.z. Žiadame vyhodnotiť odborným
posudkom (§16a ods.3 vodného zákona) alebo znaleckým posudkom (§17 ods.7 zákona o znalcoch). Pri tomto
vyhodnotení žiadame vyhodnotiť, akým spôsobom sa prispeje k plneniu celkových cieľov Smernice o vodách za
región a celé Slovensko. Žiadame v podmienkach určiť celkové zaťaženie vôd prahovými hodnotami pre tento
konkrétny zámer, pri dodržaní ktorých bude zabezpečené dosahovanie dobrého stavu vôd; bude úlohou projektanta
navrhnúť projekt tak, aby tieto hodnoty neprekročil.
Vyjadrenie OÚ BA:
1. Do výrokovej časti tohto rozhodnutia Okresný úrad Bratislava zapracoval podmienku č. 8, ktorou nariaďuje
navrhovateľovi v ďalšom stupni projektovej dokumentácie bližšie špecifikovať opatrenia pre minimalizáciu vplyvov
na podzemné a povrchové vody počas výstavby navrhovanej činnosti. Podmienka č. 7 vo výrokovej časti rozhodnutia
nariaďuje navrhovateľovi pri odvádzaní vôd z povrchového odtoku a zaobchádzaní so znečisťujúcimi látkami v
areáli dôsledne dodržiavať ustanovenia vodného zákona.
10) Žiadame vyhodnotiť a preukázať dosahovanie dobrého stavu ovzdušia podľa §5 až §7 zákona o ovzduší a §27
zákona o verejnom zdraví č.355/2007 Z.z. v spojení s regulačnými ustanoveniami vyhlášky o verejnom zdraví
OU-BA-OSZP3-2025/314110-0004354/2025
7 / 25
č.549/2007 Z.z. . Žiadame vyhodnotiť odborným posudkom emisno-imisného posudku (§19 zákona o ovzduší) a
akustického posudku (§6 vyhlášky č.549/2007 Z.z.) alebo znaleckým posudkom v príslušnom odbore (§17 ods.7
zákona o znalcoch). Tieto posudky navrhnú aj prahové hodnoty na dosiahnutie dobrého stavu ovzdušia pre daný
projekt. Žiadame v podmienkach určiť celkové zaťaženie ovzdušia prahovými hodnotami pre tento konkrétny zámer,
pri dodržaní ktorých bude zabezpečené dosahovanie dobrého stavu ovzdušia; bude úlohou projektanta navrhnúť
projekt tak, aby tieto hodnoty neprekročil a zdroje znečistenia ovzdušia kumulatívne tieto hodnoty neprekročili.
Vyjadrenie OÚ BA:
Okresný úrad Bratislava požiadavku Združenia domových samospráv na zabezpečenie dobrého stavu ovzdušia
akceptuje a zapracoval ju do podmienok výrokovej časti tohto rozhodnutia (podmienka č.4 a 5)
11) Žiadame vyhodnotiť súlad s limitmi akustického zaťaženia v denných aj nočných hodinách podľa zákona o
verejnom zdraví č.355/2007 Z.z. v zmysle jeho vykonávacej vyhlášky č.549/2007 Z.z. v aktuálnom znení.
Vyjadrenie OÚ BA:
Navrhovateľ v rámci doplňujúcich informácií zaslal k oznámeniu o zmene navrhovanej činnosti Akustickú štúdiu
(Protokol: A_202_2024), vypracovanú 20.11.2024, schválenú Ing. Jánom Šimom, CSc. . V akustickej štúdii sa
na strane 2/12 uvádza: „Na základe vykonanej predikcie akustických pomerov v záujmovom území od emisie
hluku z mobilných a stacionárnych zdrojov hluku, ktoré súvisia iba s prevádzkou zámeru „Zariadenie na zber a
zariadenie na zhodnocovanie odpadov, Žabí Majer – rozšírenie činnosti“, pre denný čas konštatujeme, že podľa
limitov prípustných hodnôt hluku z iných zdrojov pre kategóriu územia II., III., a IV.,: pre denný čas nie je
prekročená v bodoch V1, V2, V3, V4, V5, V6 a V7 pre kategóriu územia II., III.,IV. Podľa cit. Vyhlášky MZ
SR č. 549/2007 Z. z. V akustickej štúdii je uvedený aj výpočet hlukovej situácie pre plánovaný Zámer v 3D
modeli, kalibrovanom 24-hodinovým meraním „in-situ“, formou grafickej vizualizácie hladín akustického tlaku.
Do výrokovej časti rozhodnutia Okresný úrad Bratislava zapracoval podmienky týkajúcu sa dodržiavania zákona
č. 355/2007 Z. z. a vyhlášky MZ SR č. 549/2007 Z. z., ktorou sa ustanovujú podrobnosti o prípustných hodnotách
hluku, infrazvuku a vibrácií a o požiadavkách na objektivizáciu hluku, infrazvuku a vibrácií v životnom prostredí
a podmienku na vypracovanie objektivizácie expozície obyvateľov a ich prostredia hluku, vibráciám a otrasom po
realizácii oznámenej zmeny navrhovanej činnosti. (podmienky č. 11 a 12)
12) Žiadame vyhodnotiť vplyvy prípadných zdrojov elektromagnetického žiarenia podľa §28 zákona o verejnom
zdraví č. 355/2007 Z.z. ako aj vyhodnotiť vplyvy optického žiarenia podľa §29 zákona o verejnom zdraví č.355/2007
Z.z.
Vyjadrenie OÚ BA:
Okresný úrad Bratislava konštatuje, že v rámci zmeny navrhovanej činnosti sa nebudú inštalovať zdroje
elektromagnetického žiarenia s výnimkou bežných zdrojov ako je napríklad pracovné, alebo bezpečnostné
osvetlenie.
13) Žiadame vyriešiť a zabezpečiť odpadové hospodárstvo v súlade so zákonom o odpadoch a uviesť akým spôsobom
je zabezpečená zodpovednosť pôvodcu odpadu.
Vyjadrenie OÚ BA:
Navrhovateľ má už v súčasnosti vyriešené a zabezpečené odpadové hospodárstvo v zmysle ustanovení zákona č.
79/2015 Z.z. o odpadoch, ako aj príslušných vyhlášok k uvedenému zákonu, nakoľko zmena sa realizuje v jestvujúcej
prevádzke.
Okresný úrad Bratislava zapracoval do podmienok rozhodnutia požiadavku na určenie okamžitého maximálneho
množstvo skladovaných materiálov vzniknutých drvením stavebného odpadu a v ďalšom stupni projektovej
dokumentácie určiť maximálnu výšku skladovaného odpadu a materiálu v zariadení, (podmienky č. 14, 15).
14) Žiadame v dostatočnom množstve zabezpečiť umiestnenie zberných nádob osobitne pre zber: komunálneho
zmesového odpadu označeného čiernou farbou, kovov označeného červenou farbou, papiera označeného modrou
farbou, skla označeného zelenou farbou, bio-odpadu označeného hnedou farbou.
Vyjadrenie OÚ BA:
OU-BA-OSZP3-2025/314110-0004354/2025
8 / 25
Okresný úrad Bratislava akceptoval požiadavku ZDS na zabezpečenie a umiestnenie zberných nádob osobitne
pre zber komunálneho zmesového odpadu, kovov, papiera, skla a bio – odpadu a zapracoval ju do podmienok
rozhodnutia (podmienka č. 16).
15) Žiadame, aby min. 30% rozlohy dotknutej plochy bolo určené na environmentálne opatrenia na nezastavaných
ani inak nepostihnutých plochách.
Vyjadrenie OÚ BA:
Okresný úrad Bratislava konštatuje, že uvedená požiadavka Združenia domových samospráv nie je v súlade s
požiadavkou Hlavného mesta SR Bratislava, aby v celom areáli zariadenia na zber a zhodnocovanie odpadu bola
vybudovaná spevnená betónová plocha.
16) Podľa §17 ods.1 zákona o životnom prostredí má navrhovateľ povinnosť priamo pri zdroji aplikovať zmierňujúce
a kompenzačné opatrenia. Žiadame, aby tieto boli jednoznačne v rozhodnutí identifikované a určené ako záväzné
podmienky rozhodnutia zo zisťovacieho konania podľa §29 ods.13 zákona o posudzovaní vplyvov na životné
prostredie.
Žiadame úrad, aby ako podmienky rozhodnutia uložil aj podmienku realizácie prvkov modrozelenej infraštruktúry
(dažďové záhrady, zelené alebo biosolárne strechy, zelené fasády, retenčné alebo poloretenčné parkoviská, zelené
rigoly, izolačná zelená stena a podobne); ich výber je potrebné vychádzať z Adaptačnej stratégie Slovenskej
republiky.
Vyjadrenie OÚ BA:
Okresný úrad Bratislava konštatuje, že v tomto prípade sa jedná o existujúci závod, kde prevádzkové a
technické objekty sú existujúce, bez možnosti realizácie prvkov modrozelenej infraštruktúry. Realizáciou zmeny
navrhovanej činnosti nebudú vybudované žiadne nové stavebné objekty, zmena je realizovaná v areáli jestvujúceho
a prevádzkovaného zberného dvora.
Návrhy vo veci samej a všeobecné ustanovenia
Vzhľadom na uvedené požadujeme ďalšie posudzovanie zámeru.
Žiadame vyššie uvedené informácie o životnom prostredí a vplyvoch zámeru na životné prostredie vyhodnotiť
formou všeobecne zrozumiteľného zhodnotenia opisom z hľadiska šiestych hlavných faktorov posudzovania
environmentálnych vplyvov: • klíma, • biodiverzita, • voda, • vzduch, • energie a • územná stabilita biodiverzity;
v každom z týchto faktorov žiadame zvoliť relevantné merateľné ukazovatele, ktoré budú následne vyhodnotené
aj z hľadiska miery zaťaženia životného prostredia v dotknutom území v zmysle §12 zákona o životnom prostredí
porovnaním predpokladaných a prahových hodnôt relevantných ukazovateľov regulovaných osobitnými právnymi
predpismi.
Za účelom zabezpečenia efektivity posúdenia vplyvov zámeru na životné prostredie, žiadame konzultovať projekt
z verejnosťou. Konzultáciu chceme priamo s navrhovateľom a nie jeho právnym zástupcom v konaní pred úradom.
Vyjadrenie OÚ BA:
Okresný úrad Bratislava konštatuje, že environmentálne vplyvy zmeny navrhovanej činnosti na klímu, vodu,
vzduch, energie, územnú stabilitu biodiverzity sú popísané a kvantifikované v dokumentácii oznámenia o zmene
navrhovanej činnosti. Podmienky rozhodnutia vo výrokovej časti sú jednoznačne identifikovateľné a ich plnenie je
sledované a vyhodnocované z úrovne Okresného úradu Bratislava ako dotknutého orgánu v povoľovacích konaniach
k navrhovanej činnosti, ktorá bola posúdená podľa zákona o posudzovaní.
K požiadavke Združenia domových samospráv a jeho žiadosti na konzultáciu priamo s navrhovateľom sa
navrhovateľ vyjadril v doplňujúcich informáciách nasledovne: požiadavku na vykonanie konzultácie považuje za
nedôvodnú, pretože ZDS má možnosť komunikovať v listinnej podobe.
K požiadavke ZDS na ďalšie posudzovanie zmeny navrhovanej činnosti Okresný úrad Bratislava konštatuje, že
všetky opodstatnené požiadavky ZDS boli zapracované do výrokovej časti rozhodnutia a budú realizované v
ďalších stupňoch projektovej dokumentácie (podmienky č. 4,5,7,8,11,12,14,15,16), preto Okresný úrad Bratislava
OU-BA-OSZP3-2025/314110-0004354/2025
9 / 25
nevidí dôvody, pre ktoré by bolo potrebné ďalšie posudzovanie Zmeny navrhovanej činnosti „Zariadenie na zber a
zariadenie na zhodnocovanie odpadov, Žabí Majer – rozšírenie činnosti.
2. Regionálny úrad verejného zdravotníctva Bratislava hlavné mesto so sídlom v Bratislave, Ružinovská 4813/8,
820 09 Bratislava (list č. RÚVZBA/OHŽPaZ/13761/28796/2024 zo dňa 01.10.2024, e-podanie doručené dňa
03.10.2024)
Po preštudovaní zverejneného oznámenia o zmene navrhovanej činnosti „Zariadenie na zber a zariadenie na
zhodnocovanie odpadov, Žabí Majer – rozšírenie činnosti“ (ďalej len „oznámenie“) tunajší úrad požaduje, aby
navrhovateľ v rámci doplňujúcich informácií k predmetnému oznámeniu, resp. v rámci posudzovania zmeny
navrhovanej činnosti predložil na posúdenie akustickú štúdiu vypracovanú odborne spôsobilou osobou, v ktorej
bude posúdený vplyv samotnej prevádzky na súvisiace chránené prostredie ako aj kumulatívny nárast hluku z
dopravy na tranzitných komunikáciách (po realizácii zmeny navrhovanej činnosti) v súvisiacom chránenom území.
V prípade prekročenia limitov stanovených vo vyhláške MZ SR č. 549/2007 Z.z., ktorou sa ustanovujú podrobnosti
o prípustných hodnotách hluku, infrazvuku a vibrácií a o požiadavkách na objektivizáciu hluku, infrazvuku a vibrácií
v životnom prostredí v znení neskorších predpisov je potrebné navrhnúť účinné protihlukové opatrenia na elimináciu
nadmerného hluku spôsobeného zmenou navrhovanej činnosti vo vzťahu k okolitému chránenému prostrediu.
Bez doplnenia vyššie uvedených náležitostí nie je možné zhodnotiť vplyv zmeny navrhovanej činnosti na životné
podmienky a zdravie obyvateľov v dotknutom chránenom prostredí podľa zákona č. 24/2006 Z. z.
Vyjadrenie OÚ BA:
Okresný úrad Bratislava konštatuje, že Regionálny úrad verejného zdravotníctva v Bratislave vzniesol požiadavku
na vypracovanie akustickej štúdie. Na základe tejto požiadavky navrhovateľ predložil akustickú štúdiu - Akustická
štúdia Protokol: A_202_2024 vypracovaný spoločnosťou Klub ZPS vo vibroakustike, s.r.o., V. Tvrdého 23, 010 01
Žilina, schválený vedúcim pracoviska Ing. Jánom Šimom, CSc. dňa 20.11.23024 spolu s doplňujúcimi informáciami
doručenými dňa 27.11.2024.V akustickej štúdii je zároveň uvedené doporučenie na vykonanie po realizácii zámeru
odborne spôsobilou osobou objektivizáciu expozície obyvateľov a ich prostredia hluku, vibráciám a otrasom, ktoré
Okresný úrad Bratislava zapracoval do výrokovej časti rozhodnutia (podmienka č. 13).
3. Hlavné mesto Slovenskej republiky Bratislava, Primaciálne nám. 1, 814 99 Bratislava (list č. MAGS OEaTI
58793/2024-538567 zo dňa 02.10.2024, doručený elektronicky dňa 04.10.2024)
1/ Z hľadiska územného plánovania:
Pripomienka k umiestneniu navrhovanej činnosti: v oznámení je uvedené, že navrhovaná činnosť je situovaná v
areáli, ktorý funguje ako existujúci zberný dvor na pozemkoch reg. C-KN parc. č. 23090/642 a 23092/577. Pri
pozemku s parc. č. 23092/577 je uvedená pripomienka, citujeme: „momentálne v katastrálnej evidencii ako parcela
4558/2 (E).
V prílohe č. 2 sú zakreslené dotknuté parcely č. 23090/642 a 23092/577 (zdroj: GKÚ Bratislava, M 1:2000). Pozemok
s parc. č. 23092/577 nie je v katastri nehnuteľností evidovaný. Podľa nášho odborného posúdenia a podľa predloženej
prílohy č. 2 sa jedná o pozemky reg. E-KN parc. č. 4558/2, ale aj o parc. č. 4558/201, čo v predložených podkladoch
nie je uvedené. V DÚR požadujeme textovú a grafickú časť zosúladiť.
Vyjadrenie OÚ BA:
K pripomienke týkajúcej sa umiestnenia navrhovanej činnosti sa navrhovateľ vyjadril v doplňujúcich informáciách
nasledovne: Parcela č. 4558/201 (E) k. ú. Rača nie je nijakým spôsobom prepojená, či už priestorovo alebo vlastnícky
so zmenou navrhovanej činnosti.
Navrhovateľ definoval všetky parcely, ktoré sú predmetom zmeny navrhovanej činnosti, pričom pri parcele
23092/577 (C) k. ú. Rača bolo v Oznámení o zmene uvedené, že momentálne je v katastrálnej evidencii vedená ako
parcela 4558/2 (E), a v tejto súvislosti navrhovateľ vykonáva príslušné kroky, na parcelu je vyhotovený geometrický
plán, parcela bude vedená v registri C, avšak momentálne sa s týmto čaká na katastrálny úrad.
OU-BA-OSZP3-2025/314110-0004354/2025
10 / 25
Navrhované rozšírenie činnosti je podľa nášho odborného posúdenia, ale aj podľa prílohy č. 2, 3 a 4 riešené
vo funkčnej ploche: ÚZEMIA DOBÝVACÍCH PRIESTOROV A ODPADOVÉHO HOSPODÁRSTVA - plochy
a zariadenia odpadového hospodárstva, číslo funkcie 802, rozvojové územie, informačný kód N (rozvojová
plocha je v súčasnosti neregulovateľná, vzhľadom na chýbajúce vstupy z oblasti ekológie, dopravy, vymedzenia
bezpečnostných pásiem a pod.). Sú to územia slúžiace pre nakladanie s odpadmi - zber, prepravu, zhodnocovanie a
zneškodňovanie odpadov, vrátane starostlivosti o miesto zneškodňovania.
Upozorňujeme, že v oznámení je na str. 64 nesprávne uvedená funkčná plocha:
ÚZEMIA VÝROBY - distribučné centrá sklady, stavebníctvo, číslo funkcie 302, stabilizované územie, čo nie je
správny údaj .
V DÚR požadujeme správne funkčne zadefinovať riešené územie v zmysle ÚPN hl. mesta SR Bratislava, rok 2007
v znení zmien a doplnkov (ďalej len „ÚPN“).
Vyjadrenie OÚ BA:
Okresný úrad Bratislava do výrokovej časti rozhodnutia zapracoval podmienku na správne funkčné zadefinovanie
riešeného územia v zmysle ÚPN hl. mesta SR Bratislava, rok 2007 v znení zmien a doplnkov (podmienka č. 1)
V oznámení sa na str. 7 uvádza: „Zmena navrhovanej činnosti bude využívať existujúce dopravné napojenie do
zberného dvora, ide o prístupovú komunikáciu do areálu na Staviteľskej ulici č. 9.“ Ďalej sa na str. 14 uvádza, že
pre potreby oznámenia nie je nutné dopravné napojenie meniť. Upozorňujeme, že podľa prílohy č. 4 je trasovanie
dopravy navrhované mimo existujúceho vstupu do jestvujúceho zberného dvora na Staviteľskej ul. č. 9 (trasovanie
dopravy je navrhnuté po existujúcej komunikácii, ktorá je vybudovaná pozdĺž areálu na Staviteľskej ul. č. 9). V
ďalšom stupni prípravy projektovej dokumentácie (DÚR) žiadame zosúladiť textovú a grafickú časť.
Konštatujeme, že hlavné mesto SR Bratislava ako dotknutý orgán územného plánovania podľa § 140a ods. 2 zákona
č. 50/1976 Zb. o územnom plánovaní a stavebnom poriadku (stavebný zákon) v znení neskorších predpisov),
vyjadruje posúdenie súladu, resp. nesúladu predmetného návrhu s ÚPN vo svojom záväznom stanovisku.
V súčasnosti neevidujeme žiadosť o vydanie záväzného stanoviska k uvedenej zmene navrhovanej činnosti
„Zariadenie na zber a zariadenie na zhodnocovanie odpadov, Žabí Majer - rozšírenie činnosti“.
Vyjadrenie OÚ BA:
Okresný úrad Bratislava konštatuje, že pripomienku Hlavného mesta SR Bratislava na chybne zakreslený vstup do
zberného dvora navrhovateľ berie na vedomie. Okresný úrad Bratislava pripomienku Hlavného mesta SR Bratislava
na zosúladenie textovej a grafickej časti v súvislosti s trasovaním dopravy zapracoval do podmienok rozhodnutia
(podmienka č. 2).
Záver:
Vo vzťahu zmeny navrhovanej činnosti k ÚPN komplexný súlad, resp. nesúlad zmeny navrhovanej činnosti s ÚPN
vyjadrí hlavné mesto SR Bratislava vo svojom záväznom stanovisku k investičnej činnosti.
Vyjadrenie OÚ BA:
Okresný úrad Bratislava berie na vedomie
2/ Z hľadiska systémov technickej infraštruktúry:
Severovýchodným okrajom riešeného územia prechádza VTL plynovod PN 2,5 MPa a DN 150 mm. Pri tomto tlaku
a menovitej svetlosti je podľa platnej legislatívy stanovené bezpečnostné pásmo 20 m, ktoré je potrebné rešpektovať.
Vyjadrenie OÚ BA:
Okresný úrad Bratislava požiadavku Hlavného mesta SR Bratislava na rešpektovanie bezpečnostného pásma
plynovodu zapracoval do podmienok rozhodnutia (podmienka č.3).
3/ Z hľadiska vplyvov na životné prostredie, vrátane kumulatívnych vplyvov:
Zeleň, tvorba krajiny, adaptácia na zmenu klímy:
OU-BA-OSZP3-2025/314110-0004354/2025
11 / 25
Realizácia zmeny navrhovanej činnosti si nevyžaduje výrub drevín – bez pripomienok.
Vyjadrenie OÚ BA:
Okresný úrad Bratislava vyjadrenie Hlavného mesta SR Bratislava berie na vedomie.
Ochrana prírody a krajiny, ÚSES:
V mieste realizácie zmeny navrhovanej činnosti platí prvý stupeň územnej ochrany Nepredpokladáme významný
vplyv navrhovanej činnosti na chránené územia a ich ochranné pásma v zmysle § 17, územia európskej sústavy
chránených území Natura 2000 v zmysle § 28, územia medzinárodného významu v zmysle § 28b a chránené stromy
v zmysle § 49 zákona č. 543/2002 Z. z. o ochrane prírody a krajiny v znení neskorších predpisov.
Vyjadrenie OÚ BA:
Okresný úrad Bratislava vyjadrenie Hlavného mesta SR Bratislava berie na vedomie.
Ovzdušie:
S ohľadom na ochranu a kvalitu ovzdušia počas prevádzky je potrebné dodržiavať požiadavky a ustanovenia podľa
zákona č. 146/2023 Z. z. o ochrane ovzdušia a zabezpečiť navrhnuté protiprašné opatrenia a vykonávať kontroly v
prípade nepriaznivých meteorologických podmienok.
Vyjadrenie OÚ BA:
Okresný úrad Bratislava požiadavky na dodržiavanie ustanovení podľa zákona č. 146/2023 Z. z. o ochrane ovzdušia a
zabezpečenie navrhnutých protiprašných opatrený a vykonávanie kontrol v prípade nepriaznivých meteorologických
podmienok zapracoval do podmienok tohto rozhodnutia. (podmienka č.4)
Vody:
V celom areáli zariadenia na zber a zhodnocovanie odpadu žiadame vybudovať spevnenú betónovú plochu.
Odvádzanie vôd z povrchového odtoku v areáli realizovať v súlade s prislúchajúcimi všeobecne záväznými právnymi
predpismi.
Pri odvádzaní vôd z povrchového odtoku a zaobchádzaní so znečisťujúcimi látkami upozorňujeme na dodržiavanie
ustanovení zákona č. 364/2004 Z. z. o vodách a o zmene zákona Slovenskej národnej rady č. 372/1990 Zb. o
priestupkoch v znení neskorších predpisov a jeho vykonávacích predpisov (ďalej len "vodný zákon“).
Vyjadrenie OÚ BA:
Požiadavky Hlavného mesta SR Bratislava na vybudovanie spevnenej betónovej plochy v areáli a v súvislosti s
odvádzaním vôd z povrchového odtoku boli akceptované a sú uvedené v podmienkach rozhodnutia (podmienka č.
6 a 7)
Hluk:
Upozorňujeme na potrebu rešpektovať zákon č. 355/2007 Z. z. o ochrane, podpore a rozvoji verejného zdravia a
vyhlášky MZ SR č. 549/2007 Z. z., ktorou sa ustanovujú podrobnosti o prípustných hodnotách hluku, infrazvuku a
vibrácií a o požiadavkách na objektivizáciu hluku, infrazvuku a vibrácií v životnom prostredí.
Žiadame zabezpečiť, aby práce uskutočňovanej činnosti zberu odpadov a rozšírenie uskutočňovanej činnosti
zhodnocovania stavebných odpadov stacionárnym zariadením neprekračovali najvyššie prípustné hladiny hluku vo
vonkajšom prostredí, na zbernom dvore používať iba stroje a zariadenia vhodné k danej činnosti a zabezpečiť ich
pravidelnú údržbu a kontrolu.
V prípade potreby žiadame realizovať vhodné protihlukové opatrenia.
OU-BA-OSZP3-2025/314110-0004354/2025
12 / 25
Vyjadrenie OÚ BA:
Požiadavku na dodržiavanie prípustných hladín hluku vo vonkajšom prostredí Okresný úrad Bratislava zapracoval
do podmienok rozhodnutia (podmienka č. 9).
Požiadavka na používanie vhodných strojov a zariadení k danej činnosti je zapracovaná v podmienkach rozhodnutia
(podmienka č. 10).
Odpady:
Žiadame určiť okrem okamžitej maximálnej kapacity množstva odpadu v zariadení aj okamžité maximálne množstvo
skladovaných materiálov vzniknutých drvením stavebného odpadu.
Žiadame určiť aj maximálnu výšku skladovaného odpadu a materiálu v zariadení, ktorá by nemala byť vyššia ako
obvodové steny úložiska (v oznámení nie je uvedená).
Vyjadrenie OÚ BA:
Požiadavky na určenie okamžitého maximálneho množstva skladovaných materiálov vzniknutých drvením
stavebného odpadu a maximálnej výšky skladovaného odpadu a materiálu v zariadení Okresný úrad Bratislava
zapracoval do podmienok tohto rozhodnutia (podmienky č. 14 a 15).
Z á v e r :
Vo vzťahu zmeny navrhovanej činnosti k ÚPN komplexný súlad, resp. nesúlad zmeny navrhovanej činnosti s ÚPN
vyjadrí hlavné mesto SR Bratislava vo svojom záväznom stanovisku k investičnej činnosti.
Z hľadiska technickej infraštruktúry je potrebné rešpektovať bezpečnostné pásmo 20 m VTL plynovodu PN 2,5 MPa
a DN 150 mm, ktoré prechádza okrajom riešeného územia.
Z hľadiska vplyvov na životné prostredie, vrátane kumulatívnych vplyvov, žiadame zohľadniť v ďalšom stupni
projektovej dokumentácie ako aj počas prevádzky zmeny navrhovanej činnosti nasledovné pripomienky:
Vo vzťahu k nakladaniu s odpadmi žiadame doplniť okamžité maximálne množstvo skladovaných odpadov
vzniknutých drvením stavebného odpadu a určiť maximálnu výšku skladovaného odpadu a materiálu v zariadení,
ktorá by nemala byť vyššia ako obvodové steny úložiska.
Žiadame rešpektovať súhlasy vydané Okresným úradom Bratislava, Oddelením ochrany prírody a vybraných zložiek
životného prostredia k prevádzke zmeny navrhovanej činnosti a dodržiavať stanovené lehoty.
S ohľadom na ochranu ovzdušia a obmedzovanie prašnosti žiadame zabezpečiť navrhnuté protiprašné opatrenia a
vykonávať kontroly v období nepriaznivých meteorologických podmienok.
Zber a zhodnocovanie odpadov žiadame vykonávať na spevnenej betónovej ploche. Pri odvádzaní vôd z
povrchového odtoku a zaobchádzaní so znečisťujúcimi látkami žiadame dôsledne dodržiavať ustanovenia vodného
zákona.
Vo vzťahu k hluku žiadame rešpektovať zákon č. 355/2007 Z. z. a vyhlášku MZ SR č. 549/2007 Z. z., ktorou sa
ustanovujú podrobnosti o prípustných hodnotách hluku, infrazvuku a vibrácií a o požiadavkách na objektivizáciu
hluku, infrazvuku a vibrácií v životnom prostredí. Žiadame zabezpečiť, aby práce v prevádzke neprekračovali
najvyššie prípustné hladiny hluku vo vonkajšom prostredí - používať iba stroje a zariadenia vhodné k danej činnosti
a zabezpečiť ich pravidelnú údržbu a kontrolu a v prípade potreby realizovať vhodné protihlukové opatrenia.
Vyjadrenie OÚ BA:
Príslušný orgán požiadavky vyplývajúce zo stanoviska Hlavného mesta SR Bratislava zapracoval do podmienok
vo výrokovej časti tohto rozhodnutia. Rešpektovanie súhlasov vydaných Okresným úradom Bratislava, Oddelením
ochrany prírody a vybraných zložiek životného prostredia k prevádzke zmeny navrhovanej činnosti a dodržiavanie
stanovených lehôt je zapracované v podmienke č. 18.
4. Ministerstvo životného prostredia Slovenskej republiky, sekcia geológie a prírodných zdrojov, námestie Ľudovíta
Štúra 35/1, 812 35 Bratislava (list č. 64458/2024 zo dňa 02.10.2024, e-podanie doručené dňa 07.10.2024)
Odbor štátnej geologickej správy si k oznámeniu o zmene navrhovanej činnosti z hľadiska vecnej pôsobnosti a
geologickej problematiky uplatňuje nasledovné pripomienky:
OU-BA-OSZP3-2025/314110-0004354/2025
13 / 25
V kapitole 6. Základné informácie o súčasnom stave životného prostredia dotknutého územia vrátane zdravia ľudí
je potrebné doplniť zhodnotenie:
1. geodynamických javov (svahové pohyby, zmeny objemu a štruktúry zemín atď.). Výsledky
inžinierskogeologického prieskumu sú spracované v záverečnej správe: Atlas máp stability
svahov SR v M 1 : 50 000 (Šimeková, Martinčeková et. al., 2006), ktorý je prístupný na mapovom serveri Štátneho
geologického ústavu Dionýza Štúra Bratislava, kde sú dostupné aj informácie o zmapovaných a zaregistrovaných
svahových deformáciách: http://apl.geology.sk/atlassd/ a http://apl.geology.sk/geofond/zosuvy/,
Vyjadrenie OÚ BA:
Okresný úrad Bratislava konštatuje, že na základe Atlasu svahových deformácií (https://app.geology.sk/geofond/
zosuvy/) sa v území zmeny navrhovanej činnosti, ani v jej blízkosti, nenachádza nijaký typ svahovej deformácie.
Najbližší aktívny zosuv je lokalizovaný približne 5,5 km od predmetného územia.
2. seizmicity územia, ktorá má byť pre stavebné účely posudzovaná podľa normy STN EN 1998-1
Navrhovanie konštrukcií na seizmickú odolnosť, Časť1: Všeobecné pravidlá, seizmické zaťaženia a pravidlá pre
budovy; STN EN 1998-1/NA/Z1 Národná príloha Zmena 1 a STN EN 1998-1/NA/Z2 Národná príloha Zmeny 2, v
ktorej je aktualizovaná mapa seizmického ohrozenia Slovenska.
Výsledná mapa je zobrazením rozloženia maximálnych hodnôt špičkových zrýchlení, predstavuje mieru ohrozenia
so zohľadnením najnovšej metodiky. Posledná aktualizácia normy má označenie STN EN 1998-1/NA+Z4 (73 0036)
Eurokód 8. Navrhovanie konštrukcií na seizmickú odolnosť. Časť 1: Všeobecné pravidlá, seizmické zaťaženia a
pravidlá pre budovy. Zmena NA+Z4,
Vyjadrenie OÚ BA:
Okresný úrad Bratislava konštatuje, že z predloženého oznámenia o zmene navrhovanej činnosti vyplýva, že činnosť
je lokalizovaná v existujúcom zbernom dvore, pričom ide o rozšírenie zberu odpadov zo železných kovov a z
neželezných kovov spolu s navýšením kapacity zariadenia na zhodnocovanie odpadov bez nároku na rozšírenie
samotného zberného dvora a bez nárokov na stavebné, technické a technologické nové aktivity v rámci existujúceho
zberného dvora.
3. výskytu environmentálnych záťaží na základe Informačného systému environmentálnych
záťaží, ktorý je verejne dostupný na https://envirozataze.enviroportal.sk/ alebo https://
envirozataze.enviroportal.sk/Mapa/index.htm?lng=sk.
Vyjadrenie OÚ BA:
Všetky environmentálne záťaže v okrese Bratislava III – Rača navrhovateľ uvádza v tabuľke č. 2 Prehľad
environmentálnych záťaží vypracovanej v doplňujúcich informáciách doručených dňa 27.11.2024
K oboznámeniu s podkladmi rozhodnutia sa písomne vyjadrili 2 subjekty (Združenie domových
samospráv; Rovniankova 14, 851 02 Bratislava a Regionálny úrad verejného zdravotníctva Bratislava hl. m. so
sídlom V Bratislave, Ružinovská 4813/8, 820 09 Bratislava).
1. Združenie domových samospráv, Rovniankova 14, 851 02 Bratislava (email zo dňa 04.12.2024, doručený dňa
05.12.2024 a e-podanie dňa 05.12.2024 )
Požadujeme ďalšie posudzovanie projektu nakoľko doplňujúce informácie neobjasnili výhrady a námietky ZDS a
dotknutých orgánov; navrhovateľ v doplňujúcich informáciách nevysvetlil ani neobjasnil výhrady; k ním sa stavia
alibisticky a účelovo ich označuje za irelevantné.
Vyjadrenie OÚ BA:
OU-BA-OSZP3-2025/314110-0004354/2025
14 / 25
Okresný úrad Bratislava nevidí dôvody, pre ktoré by bolo potrebné ďalšie posudzovanie oznámenej Zmeny
navrhovanej činnosti. Združenie domových samospráv nijakým spôsobom nekonkretizuje reálne dôvody pre
posudzovanie navrhovanej činnosti a ani nekonkretizuje výhrady a námietky ZDS a dotknutých orgánov, ktoré neboli
objasnené a vysvetlené v doplňujúcich informáciách. Opodstatnené požiadavky, vyplývajúce z doručených stanovísk
sú zapracované do podmienok rozhodnutia vo výrokovej časti tohto rozhodnutia. Navrhovateľ má povinnosť ich
rešpektovať a plniť v ďalších stupňoch projektovej dokumentácie.
2. Regionálny úrad verejného zdravotníctva Bratislava hlavné mesto so sídlom v Bratislave, Ružinovská 4813/8,
820 09 Bratislava (list č. RÚVZBA/OHŽPaZ/16960/38329/2024 zo dňa 18.12.2024, e-podanie doručené dňa
18.12.2024)
Súčasťou doplňujúcich informácií od navrhovateľa bola akustická štúdia (Protokol A_202_2024, vypracovaný
spoločnosťou Klub ZPS vo vibroakustike, s.r.o., V. Tvrdého 23, 010 01 Žilina, schválený vedúcim pracoviska
Ing. Jánom Šimom, CSc. dňa 20.11.23024), ktorá preukázala, že hluk z iných zdrojov súvisiaci iba s prevádzkou
rozšírenia činnosti Zariadenia na zber a zariadenia na zhodnocovanie odpadov, Žabí Majer, neprekračuje limity
pre denný čas v bodoch V1, V2, V3, V4, V5, V6 a V7 pre kategóriu územia II., III. a IV. podľa cit. Vyhlášky
MZ SR č. 549/2007 Z.z. V akustickej štúdii je uvedený aj výpočet hlukovej situácie pre plánovaný zámer v 3D
modeli, kalibrovanom 24-hodinovým meraním „in-situ“, formou grafickej vizualizácie hladín akustického tlaku.
Jedným z dominantných zdrojov hluku v predmetnej oblasti riešeného územia okrem zmeny navrhovanej činnosti
„Zariadenie na zber a zariadenie na zhodnocovanie odpadov, Žabí Majer – rozšírenie činnosti“ je najmä hluk z
pozemnej dopravy na okolitých pozemných komunikáciách a železničných tratiach. V akustickej štúdii však chýba
posúdenie kumulatívneho nárastu hluku z dopravy na tranzitných komunikáciách (po realizácii zmeny navrhovanej
činnosti) v súvisiacom chránenom území.
Bez doplnenia akustickej štúdie (v zmysle vyššie uvedeného) nie je možné zhodnotiť vplyv zmeny navrhovanej
činnosti na životné podmienky a zdravie obyvateľov v dotknutom chránenom prostredí podľa zákona č. 24/2006 Z.
z., preto ju požadujeme dopracovať v požadovanom rozsahu.
Vyjadrenie OÚ BA:
Okresný úrad Bratislava zapracoval do výrokovej časti rozhodnutia doplnenie predloženej akustickej štúdie
(Protokol A_202_2024 schválený 20.11.2024) o posúdenie kumulatívneho nárastu hluku z dopravy na tranzitných
komunikáciách (po realizácii navrhovanej činnosti) v súvisiacom chránenom území (podmienka č. 17)
Odôvodnenie vydania rozhodnutia a úvahy, ktoré boli použité pri hodnotení kritérií pre zisťovacie konanie podľa
prílohy č. 10 zákona o posudzovaní vplyvov:
Príslušný orgán na základe oznámenia o zmene navrhovanej činnosti a stanovísk k nemu doručených a podľa kritérií
pre zisťovacie konanie podľa § 29 a uvedených v prílohe č. 10 zákona o posudzovaní vplyvov zistil nasledujúce
skutočnosti:
Predmetom oznámenia je posúdenie zmeny navrhovanej činnosti: „Zariadenie na zber a zariadenie na zhodnocovanie
odpadov, Žabí Majer – rozšírenie činnosti“.
Opis technického a technologického riešenia
(záber pôdy, spotreba vody, ostatné surovinové a energetické zdroje, dopravná a iná infraštruktúra, nároky na
pracovné sily, iné nároky, napríklad zdroje znečistenia ovzdušia, odpadové vody, iné odpady, zdroje hluku, vibrácií,
žiarenia, tepla a zápachu, iné očakávané vplyvy, napríklad vyvolané investície)
Zmena navrhovanej činnosť je lokalizovaná v existujúcom zbernom dvore, pričom ide o rozšírenie zberu odpadov
zo železných kovov a z neželezných kovov spolu s navýšením kapacity zariadenia na zhodnocovanie odpadov, bez
nároku na rozšírenie samotného zberného dvora, resp. bez nárokov na stavebné, technické a technologické nové
aktivity v rámci existujúceho zberného dvora. Zmenou navrhovanej činnosti taktiež nevznikajú nové nároky na
spotrebu elektrickej energie, resp. pitnej vody alebo plynu a taktiež sa nenavyšuje produkcia odpadových vôd.
Taktiež ostáva nezmenené dopravné napojenie areálu na prvky dopravnej infraštruktúry.
OU-BA-OSZP3-2025/314110-0004354/2025
15 / 25
Zmena navrhovanej činnosti má za cieľ prispieť k znižovaniu odpadov v jej okolí a jeho hromadeniu na nevhodných
lokalitách.
V prípade, ak by sa zmena navrhovanej činnosť nerealizovala, tak by zostal spôsob nakladania s odpadmi na
území mestskej časti Bratislavy – Rača rovnaký, pričom nerealizácia zmeny navrhovanej činnosti by znamenala
zachovanie súčasných podmienok uvedených vyššie. Realizáciou zmeny navrhovanej činnosti nedochádza však
k novej výstavbe, len navýšeniu dopravy a kapacity zhodnocovaných odpadov v stacionárnom zariadení na
zhodnocovanie odpadov, resp. rozšíreniu druhovej skladby v sortimente zbieraných odpadov v prevádzke zariadenia
na zber.
Z dôvodu malej významnosti predpokladaných negatívnych vplyvov navrhovanej činnosti a pri rešpektovaní
navrhnutých environmentálnych opatrení sa javí realizácia navrhovanej činnosti ekonomicky aj environmentálne
prijateľná.
Činnosť je uskutočňovaná už v existujúcom areáli, nedôjde preto ku novému záberu pôdy. V prípade, že sa zmena
navrhovanej činnosti nebude realizovať v predmetnom území je pravdepodobné, že stav riešeného pozemku zostane
nezmenený a zodpovedajúci aktuálne povolenej činnosti navrhovateľa.
Realizáciou zmeny navrhovanej činnosti dôjde na prevádzke stacionárneho zariadenia na zhodnocovanie stavebných
odpadov oproti súčasnému stavu k navýšeniu zhodnocovaných odpadov zo súčasnej maximálnej ročnej kapacity 45
000 t/rok na maximálnu kapacitu do 100 000 t/rok. Zbierané odpady v zariadení zberného dvora sa rozšíria o zber
odpadu zo železných a z neželezných kovov pri nezmenenej maximálnej okamžitej kapacite zberného dvora.
So zmenou navrhovanej činnosti vznikne zvýšený nárok na odber pohonných hmôt pre používané mechanizmy
a elektrickej energie v stacionárnom zariadení na zhodnocovanie stavebných odpadov. Prevádzka je napojená na
existujúcu technickú infraštruktúru areálu.
Prevádzku zberného dvora zabezpečujú zamestnanci, ktorých počet určuje podľa potreby navrhovateľ.
Realizáciou zmeny navrhovanej činnosti dôjde k spotrebe vody na prevádzkové účely (hygienické, sociálne, pitné
účely), ktorú zabezpečuje navrhovateľ už v súčasnosti a nepredpokladá sa žiadna zásadná zmena v súvislosti s
predkladaným oznámením o zmene.
Realizáciou zmeny navrhovanej činnosti dôjde k zmene dopravného zaťaženia v predmetnej lokalite na približne 42
prejazdov nákladných vozidiel denne pri uvažovaní najnepriaznivejšieho stavu.
Vplyvom zmeny navrhovanej činnosti nevzniká žiadny nový stacionárny zdroj znečisťovania ovzdušia. Zber
odpadov nie je v súčasnosti zdrojom znečisťovania ovzdušia a realizáciou zmeny sa tento stav nezmení. Zdrojom
znečisťovania ovzdušia je zariadenie na zhodnocovanie stavebných odpadov. Jedná sa predovšetkým o fugitívne
emisie TZL s manipulácie a vlastnej činnosti triedenia záujmových odpadov, pri ktorých sa očakáva nárast úmerný
zvýšeniu množstva zhodnocovaných ostatných stavebných odpadov na prevádzke.
Zdrojom znečisťovania ovzdušia počas prevádzky bude tiež nákladná doprava, ktorá sa navýši. Emisie z
automobilovej dopravy budú závislé od frekvencie automobilovej premávky, poveternostných podmienok, rýchlosti
premávky a množstva nákladných vozidiel.
Realizáciou zmeny navrhovanej činnosti nedôjde k prekročeniu najvyšších prípustných hodnôt hluku a vibrácií.
Navýšenie dopravy vplyvom zmeny navrhovanej činnosti nebude nepredstavovať významný nárast hladín hluku.
Zmena navrhovanej činnosti neuvažuje s produkciou odpadu, nanajvýš s odpadom vzniknutým pri prevádzke a
údržbe zariadenia, ktorým bude nakladané v súlade s platnými právnymi predpismi, tak ako je tomu v súčasnosti.
Realizáciou zmeny navrhovanej činnosti sa nepredpokladá so vznikom zápachu a tepla.
Jestvujúci stav
Činnosť je realizovaná vo vyčlenenej časti areálu na Staviteľskej ulici č.9 v katastrálnom území Bratislava
– Rača. Súčasný stav existujúceho zberného dvora predstavuje uzavretý, oplotený areál s kontrolovaným
vstupom z existujúcej prístupovej komunikácie, vybavený kamerovým systémom, cestnou mostovou váhou typu
KL4MDFWL, stavebnými mechanizmami na manipuláciu s odpadom, skladovým priestorom, unimobunkou
personálu a veľkoobjemovými kontajnermi (počet podľa potreby, približne 10 ks). Činnosť prevádzky zabezpečujú
1-3 pracovníci.
Zariadenie na zber odpadov
Zber odpadu je zhromažďovanie odpadu od inej osoby vrátane jeho predbežného triedenia a dočasného uloženia
odpadu na účely prepravy do zariadenia na spracovanie odpadov. Zber je riešený priamym dovozom odpadu
OU-BA-OSZP3-2025/314110-0004354/2025
16 / 25
vlastným kontajnerovým vozidlom do prevádzky zberne odpadu, alebo prostredníctvom zmluvného partnera, resp.
právnických a fyzických osôb.
Hlavnú časť zberného odpadu tvorí odpad pochádzajúci od právnických osôb. Po dovezení odpadu do areálu
zariadenia na zber odpadov vykonáva pracovník zberne vizuálnu kontrolu, za účelom zistenia, či sa v odpade
nenachádza prímes znečisťujúcich škodlivín. Po vizuálnej kontrole pracovníkom zberne je privezený odpad vážený
na mostovej váhe a po odvážení je vysypaný na miesto určené obsluhou prevádzky za účelom roztriedenia
na jednotlivé druhy odpadov. V prípade privezenia len jedného druhu odpadu je tento priamo ukladaný do
príslušného kontajnera na tento druh odpadu. Taktiež jednotlivé roztriedené odpady sú následne umiestňované do
veľkoobjemových kontajnerov. Po naplnení transportného množstva sú kontajnery odvážané vlastnými vozidlami
alebo vozidlami odberateľa na ďalšie zhodnotenie, prípadne zneškodnenie. Vytriedené odpady sú zhromažďované
v kontajneroch samostatne.
V prevádzke zariadenia sa zabezpečuje zber odpadov kategórie ostatný. Zbierané odpady sú zhromažďované
prioritne vo veľkokapacitných kontajneroch do naplnenia adekvátnej kapacity vzhľadom na ich následný spôsob
prepravy k zmluvným odberateľom a zariadeniam, ktorý zabezpečia ich zhodnotenie, prípadné zneškodnenie v
súlade s princípmi hierarchie odpadového hospodárstva ustanovených v zákone č. 79/2015 o odpadoch. Voľne na
ploche sa skladujú iba odpady, ktoré, z dôvodu ich prípravy na prepravu, nemôžu byť skladované v kontajneroch.
Existujúci zberný dvor má Okresným úradom Bratislava - odbor starostlivosti o životné prostredie, z dňa 16.2.2024
(číslo spisu: OU-BA-OSZP3-2024/257974-005), vydaný príslušný súhlas na prevádzkovanie zariadenia na zber
odpadov s okamžitou maximálnou kapacitou 5000 t odpadov/rok.
Zariadenie na zhodnocovanie odpadov
Zhodnocovanie stavebných odpadov spočíva v ich triedení na triediacom zariadení, t.j. roztriedenie recyklovaných
stavebných materiálov na požadované frakcie. Stavebná sutina a zmiešaný stavebný minerálny odpad predstavuje
asi najväčšie percento spracovávaného odpadu a zároveň širokú zmes stavebných látok. Ich významnú časť tvoria
spojivá - látky, ktoré majú schopnosť spájať iné sypké alebo kusové materiály. Kvalitu recyklátov ovplyvňuje
nielen samotná technológia, ale aj organizácia práce a celkový logistický systém chodu triediaceho a recyklačného
zariadenia. Vhodnosť recyklátov na nové použitie v stavebníctve sa overuje pravidelným vykonávaním skúšok
akreditovaným skúšobným laboratóriom, a to tak z hľadiska ochrany životného prostredia, ako aj z hľadiska ich
použitia.
Výsledným produktom je recyklované kamenivo harmonizované podľa normy EN 13242:2002+A1:2007 (aktuálne
testované spoločnosťou COLAS Slovakia, a.s.). Rozbor zhodnotených materiálov je vykonávaný pravidelne v
intervale 1 krát za rok.
Činnosťou R5 sa zhodnocuje odpad zo skupiny 17. Zhodnocovaný odpad je len odpad bez nebezpečných vlastností
(ostatný odpad) a zaradený pod príslušné katalógové číslo uvedené v zozname zhodnocovaných odpadov. Činnosťou
R5 sa nezhodnocujú nebezpečné odpady.
Činnosťou R5 je možné zhodnotiť len inertný odpad, pri ktorom nedochádza k žiadnym významným fyzikálnym,
chemickým alebo biologickým premenám. Inertný odpad sa nerozpúšťa, nehorí ani inak fyzicky alebo chemicky
nereaguje, nepodlieha biologickému rozkladu ani škodlivo neovplyvňuje iné látky, s ktorými prichádza do styku tak,
že môže dôjsť k znečisteniu životného prostredia alebo k poškodeniu zdravia ľudí.
Stav po zmene
Zariadenie na zber odpadov
Účelom zmeny navrhovanej činnosti je rozšírenie jestvujúcej činnosti zberu odpadov kategórie „O“ o činnosť zberu
železných a neželezných kovov.
Okamžitá kapacita zariadenia bude cca 300 t pre odpady zo železných kovov a z neželezných kovov. Množstvo
odpadov je odhadované iba na základe predpokladaného rozsahu činností a bude upresňované a podrobne
špecifikované podľa skutočného stavu, na základe vedenia evidencie a hlásení v súlade s platnou legislatívou v
odpadovom hospodárstve. Jestvujúca okamžitá maximálna kapacita zberného dvora na úrovni 5000 t odpadov
zostane zachovaná.
OU-BA-OSZP3-2025/314110-0004354/2025
17 / 25
Zariadenie na zhodnocovanie odpadov
Predmetom predkladanej zmeny navrhovanej činnosti je rozšírenie uskutočňovanej činnosti zhodnocovania
stavebných odpadov zariadením opísaným v predošlej časti z aktuálne povolenej kapacity 45 000 t stavebných
odpadov za rok na plánovanú kapacitu do 100 000 t stavebných odpadov za rok. Druhová skladba zhodnocovaných
odpadov sa týmto nezmení. Uvedená kapacita do 100 000 t/rok je sumárna a maximálna pre všetky povolené
katalógové čísla odpadov, ktoré je zariadenie oprávnené zhodnocovať bez prerozdelenia.
Z vyššie uvedených údajov je možné konštatovať, že v dôsledku realizácie zmeny navrhovanej činnosti dôjde v
predmetnom území k nárastu dopravného zaťaženia o 22 prejazdov nákladných vozidiel.
Požiadavky na vstupy
Detailné informácie týkajúce sa požiadaviek na vstupy sú popísané na strane 12 kapitola III bod 2. oznámenia o
zmene navrhovanej činnosti.
Záber pôdy a nároky na zastavané územie
Pozemky, ktoré sú predmetom zmeny navrhovanej činnosti, predstavujú ornú pôdu. Toto zaradenie vychádza zo
zaradenia v rámci katastra nehnuteľností, táto pôda však dávno neplní svoj poľnohospodársky účel, nakoľko činnosť
zberného dvora ako aj zariadenia na zhodnocovanie odpadov v tomto území už je vykonávaná. V dôsledku realizácie
zmeny navrhovanej činnosti nedôjde k ďalším záberom pôdy, nakoľko má byť situovaná do existujúceho zberného
dvora. Z uvedeného vyplýva, že realizáciou zmeny navrhovanej činnosti nedôjde k trvalým alebo dočasným záberom
poľnohospodárskej alebo lesnej pôdy a ani k zásahom do ochranného pásma lesa.
Spotreba vody
Hlavné realizačné a prevádzkové procesy, ktoré budú realizované v rámci zmeny navrhovanej činnosti nenavýšia
spotrebu vody. Areál zberného dvora nie je napojený na zdroj pitnej vody. Zásobovanie vodou je riešené
navrhovateľom a nedôjde k zmene tohto stavu.
Zmena navrhovanej činnosti zhodnocovania stavebných odpadov nevyžaduje dodávku technologickej vody.
Navrhované zariadenie triediča pracuje bez odprašovacieho systému, ktorý je však možné v prípade potreby
doinštalovať a v takom prípade bude určité množstvo vody spotrebované na tento účel. Často sa však zvykne pre
tento účel využívať zachytená dažďová voda a vtedy sú takéto nároky na technologickú vodu úplne eliminované.
Energetické zdroje
Navýšením kapacity sa úmerne zvýši spotreba motorovej nafty v zariadení triediča, bagra a nakladača. Navýšením
kapacity môže tiež potenciálne dôjsť ku navýšeniu spotreby elektrickej energie, potrebnej pri chode zariadenia
na zhodnocovanie odpadov zberu odpadov. Areál zberného dvora má vybudovanú existujúcu káblovú prípojku
elektrického NN vedenia. Pohonné hmoty sa privážajú externe, v certifikovanej nádrži a nie sú v areáli skladované.
Požiadavky na surovinové zdroje
Zmena navrhovanej činnosti nevyžaduje stavebný materiál ani iné surovinové zabezpečenie, nakoľko má
administratívny charakter.
Realizáciou zmeny navrhovanej činnosti dôjde k rozšíreniu sortimentu odpadov určených pre prevádzku zberného
dvora, konkrétne ide o odpady zo železných kovov a z neželezných kovov.
Okamžitá kapacita zariadenia zberu odpadov bude cca 300 t pre odpady zo železných kovov a z neželezných kovov.
Množstvo odpadov je odhadované iba na základe predpokladaného rozsahu činností a bude upresňované a podrobne
špecifikované podľa skutočného stavu, na základe vedenia evidencie a hlásení v súlade s platnou legislatívou v
odpadovom hospodárstve. Jestvujúca okamžitá maximálna kapacita zberného dvora na úrovni 5000 t odpadov
zostane zachovaná.
V rámci prevádzky stacionárneho zariadenia na zhodnocovanie stavebných odpadov zostane sortiment
zhodnocovaných odpadov zachovaný a tento je uvedený v Tabuľke 2 tohto oznámenia. V zmysle predloženého
oznámenia na tejto prevádzke dôjde k rozšíreniu uskutočňovanej činnosti zhodnocovania stavebných odpadov z
aktuálne povolenej kapacity 45 000 t stavebných odpadov za rok na plánovanú kapacitu do 100 000 t stavebných
odpadov za rok. Uvedená kapacita do 100 000 t/rok je sumárna a maximálna pre všetky povolené katalógové čísla
odpadov, ktoré je zariadenie oprávnené zhodnocovať bez prerozdelenia.
Nároky na pracovné sily
OU-BA-OSZP3-2025/314110-0004354/2025
18 / 25
Činnosti vykonávané v areáli zberného dvora budú zabezpečovať pracovníci, tak ako aj v súčasnom stave, ktorých
počet je v réžii navrhovateľa.
Nároky na dopravu
Zmena navrhovanej činnosti bude využívať existujúce dopravné napojenie do zberného dvora. Pre potreby
oznámenia o zmene nie je nutné dopravné napojenie meniť.
Bilancia nákladnej dopravy vzhľadom na charakter zmeny navrhovanej činnosti vyžaduje zhodnotenie aktuálneho
stavu jestvujúcej vykonávanej činnosti v záujmovom území a tento následne komparatívne analyzovať vo vzťahu
k riešenému zámeru.
V záujme posúdenia najnepriaznivejšieho stavu budeme uvažovať pri dopravnej bilancii max. množstvo odpadov,
s ktorými sa počas roka nakladá v rámci zberného dvora, resp. maximálne množstvo odpadov, ktoré sa v riešenom
zariadení plánuje zhodnocovať, resp. produkovať (ako recyklát). Užitočné zaťaženie vozidiel na prepravu materiálov
uvažujeme na úrovni 20 t.
Odhad počtu jázd nákladných vozidiel za deň bol vykonaný na základe materiálovej bilancie činností a prepravnej
kapacity vozidiel.
Za počet dní určených na prepravu v roku bol zvolený počet 250 dní, čo odpovedá 5 pracovným dňom v každom
kalendárnom týždni roka, nakoľko nie je možné aby ťažká nákladná preprava prebiehala aj počas víkendov (zákaz
pre nákladné vozidlá nad 7,5 t).
Realizáciou zmeny navrhovanej činnosti nedôjde k vytvoreniu parkovacích miest, kapacita odstavných a
parkovacích plôch v areáli je postačujúca.
Výrub drevín
Realizácia zmeny navrhovanej činnosti nevyžaduje výrub stromov, resp. kríkov s plochou nad 10m². Pokiaľ by
vznikla potreba realizovania výrubu, tento je možné realizovať len na základe povolenia. Na výrub drevín sa podľa
§ 47 ods. 3 zákona č. 543/2002 Z. z. o ochrane prírody a krajiny vyžaduje súhlas orgánu ochrany prírody. Príslušným
orgánom ochrany prírody na vydanie súhlasu na výrubu drevín je obec, ak si túto pôsobnosť nevyhradil okresný
úrad. Výrub na základe právoplatného povolenia sa môže vykonávať v období vegetačného pokoja predovšetkým
od 1. októbra do konca februára.
Údaje o výstupoch
Detailné informácie týkajúce sa požiadaviek na výstupy sú popísané na strane 15 kapitola III bod 2. oznámenia o
zmene navrhovanej činnosti.
Ovzdušie
Pri prevádzke riešených zariadení musí prevádzkovateľ rešpektovať právne predpisy na úseku ochrany ovzdušia,
konkrétne zákon č. 146/2023 Z. z. o ovzduší v znení neskorších predpisov a jeho vykonávacie vyhlášky. Prevádzka
zariadenia na zber odpadov nie je ako taká zdrojom znečisťovania ovzdušia, tým je momentálne zariadenie na
zhodnocovanie stavebných odpadov. V rámci funkčného a priestorového celku tohto zdroja znečisťovania ovzdušia,
medzi činnosti, ktoré majú vplyv na znečisťovanie ovzdušia zaraďujeme:
• skladovanie odpadu a manipulácia s ním (najmä emisie tuhých znečisťujúcich látok - TZL)
• technologický proces zhodnocovania ostatného stavebného odpadu (najmä emisie tuhých znečisťujúcich látok -
TZL),
• dopravná obsluha prevádzky zberného dvora a zariadenia na zhodnocovanie ostatného stavebného odpadu –
spaľovanie pohonných hmôt (hlavne motorová nafta) (emisie TZL, CO, NOX, VOC/TOC).
Ako bolo uvedené, prevádzka zberu odpadov nie je zdrojom znečisťovania ovzdušia, okrem súvisiacej nákladnej
dopravy. V procese zberu a manipulácie s odpadom nevznikajú žiadne bodové ani plošné emisie, uvažovať možno
len o potenciálnych fugitívnych emisiách. Z uvedeného dôvodu sa nasledujúci text sústreďuje na prevádzku
stacionárneho zariadenia na zhodnocovanie ostatných stavebných odpadov, pre ktoré sa v tomto oznámení o zmene
plánuje s navýšením kapacity.
V prípade prevádzky stacionárneho zariadenia na zhodnocovanie ostatných stavebných odpadov má takáto činnosť
charakter zodpovedajúci tzv. osobitnej činnosti podľa prílohy č. 1, III. časti vyhlášky č. 248/2023 Z. z., a to konkrétne:
OU-BA-OSZP3-2025/314110-0004354/2025
19 / 25
• drvenia stavebných odpadov, odpadov z demolácií a materiálov používaných v stavebníctve vrátane drvenia
kameniva, nerastov a hornín.
Z hľadiska požiadaviek na zamedzenie znečisťovania ovzdušia sa na inštalované dieselové motory týchto zariadení
vzťahuje príslušná emisná norma EURO, ktorá musí byť dodržaná a ktorá je kontrolovateľná počas emisnej
kontroly stroja. Tieto emisie zo spaľovania fosílneho paliva (diesel) sú odvádzané bodovými zdrojmi t. j. výfukmi
týchto zariadení do vonkajšieho ovzdušia bez odlučovacích systémov. V dnešnej dobe sú štandardnou výbavou
všetkých spaľovacích motorov katalyzátory. Cieľom celej reakcie v katalyzátore je zabezpečiť, aby sa CO a škodlivé
uhľovodíky transformovali na menej škodlivé látky, dusík a CO2.
Porovnanie s najlepšími dostupnými technikami (BAT)
Zmena navrhovanej činnosti zhodnocovania odpadov nespadá priamo pod žiadny z referenčných dokumentov
o najlepších dostupných technikách. Tejto problematike je najbližšie BREF „Referenčný dokument o najlepších
dostupných technikách v priemysle výroby cementu a vápna (Cement and Lime Manufacture Industries), vydaný
v roku 2013, prípadne aj Referenčný dokument o najlepších dostupných technikách pre nakladanie s ťažobným
odpadom (Management of Tailings and Waste rock in Mining activities - MWEI, 2018) a tiež „Emisie zo
skladovania“ (EFS júl 2007).
BREF Emisie zo skladovania uvádza určité pokyny pre otvorené krátkodobé skladovanie sypkých materiálov, pre
ktoré odporúča jednu alebo kombináciu nasledovných techník:
• zvlhčovania povrchov použitím látok viažucich na svoj povrch prach,
• zvlhčovanie povrchu vodou,
• pokrytie povrchu, napr. nepremokavými plachtami.
Realizáciou zmeny navrhovanej činnosti dôjde k približne 2-násobnému nárastu produkcie emisií TZL, čo je
alikvotný nárast k množstvu zhodnocovaných odpadov v stacionárnom zariadení triediča.
Emisie z dopravy
Doprava súvisiaca so zmenou navrhovanej činnosti bude taktiež prispievať k zmene emisnej situácie v okolí
predmetného územia. Hlavným zdrojom týchto emisií bude nákladná doprava, ktorá predstavuje líniové mobilné
zdroje prepravujúce materiál vyplývajúci z charakteru prevádzky. Realizáciou zmeny navrhovanej činnosti dôjde k
navýšeniu dopravnej záťaže a teda aj emisií z nákladnej dopravy.
Odpadové vody
Vzhľadom na charakter zmeny navrhovanej činnosti sa s tvorbou technologických odpadových vôd nepredpokladá.
Dažďové vody sú zo spevnených plôch odvedené na okolitý terén. Súčasťou zariadenia na zhodnocovanie
odpadov môže byť rozprašovací systém pre minimalizáciu prachových emisií. Napriek tomu činnosť nevytvára
technologické odpadové vody, z toho dôvodu, že podrvený materiál (častice prachu) pohltí – nasaje drobné kvapky
z rozprašovacieho systému a uvoľnený zvyšok sa voľne vyparí do ovzdušia.
Zariadenie na osobnú hygienu bude zabezpečené prostredníctvom mobilných toaliet TOI TOI, ktoré budú pravidelne
dezinfikované, umývadlo bude napojené na dávkovač vody alebo bude použité prenosné umývadlo so zásobníkom
vody. So vznikom splaškových odpadových vôd sa teda nepredpokladá.
Odpady
Všetky odpady vzniknuté počas prevádzky zberného dvora, ako aj zariadenia na zhodnocovanie odpadov sú už
v súčasnosti zhromažďované vo vymedzených priestoroch vo vhodných, označených nádobách a uvedené bude
pokračovať bez zmeny druhového zloženia a bez signifikantnej zmeny množstva produkovaných odpadov. Ide
predovšetkým o odpady vznikajúce z bežnej údržby používaného technologického zariadenia a mechanizmov.
S odpadmi bude tak ako v súčasnosti naďalej nakladané v súlade s požiadavkami právnych predpisov v odpadovom
hospodárstve.
Hluk a vibrácie
Hluk z dopravy
Jedným z hlavných negatívnych vplyvov zmeny navrhovanej činnosti bude nákladná doprava (v dôsledku jej
navýšenia) a s ňou spojené vibrácie a hluk. Pri hodnotení vplyvu dopravy v súvislosti s predkladaným oznámením o
zmene je tiež potrebné vziať do úvahy, že zmena navrhovanej činnosti posudzuje najnepriaznivejší stav. Pri reálnej
OU-BA-OSZP3-2025/314110-0004354/2025
20 / 25
prevádzke bude intenzita dopravy spojenej s prevádzkou zariadenia na zhodnocovanie odpadu pravdepodobne
výrazne nižšia a teda aj úmerne tomu zodpovedajúce emisie hluku a vibrácií. Vzhľadom na lokalizáciu areálu
zberného dvora, dopravný prístup a umiestnenie okolitých obytných objektov, možno nárast hluku a vibrácií z
dopravy očakávať na akceptovateľnej úrovni.
Hluk z iných zdrojov
Hodnoty hluku z prevádzky nesmú prekračovať najvyššie prípustné hodnoty pre hluk z iných zdrojov podľa Vyhlášky
MZ SR č. 549/2007 Z. z.
V súvislosti so zmenou navrhovanej činnosti bude hluk generovaný triediacim zariadením a manipulačnou technikou
(nakladače, bagre).
Určujúcou veličinou hluku vo vonkajšom prostredí je pri hodnotení ekvivalentná hladina A zvuku LAeq pre deň
(6:00 - 18:00 h), večer (18:00 - 22:00 h) a noc (22:00 - 6:00 h), pričom prípustné hodnoty určujúcich veličín hluku
vo vonkajšom prostredí ustanovuje vyhláška Ministerstva zdravotníctva SR č. 549/2007 Z. z. v znení neskorších
predpisov.
Na základe výsledkov akustických meraní obdobných referenčných zariadení je možné odôvodnene predpokladať,
že realizáciou zmeny navrhovanej činnosti nedôjde k prekročeniu legislatívne určených limitov na fasádach
najbližších hygienicky chránených objektov. Expozícia obyvateľstva z hľadiska maximálnych hodnôt akustického
tlaku nebude odlišná od jestvujúceho stavu, nakoľko sa v priestore zberného dvora bude vykonávať totožná činnosť.
V prípade stacionárneho zariadenia na zhodnocovanie stavebných odpadov dôjde len k navýšeniu kapacity čo
znamená zvýšenie dĺžky expozície, nie však zvýšenie hluku samotného. V prípade potreby však bude potrebné
vykonať objektivizáciu expozície obyvateľstva tomuto rizikovému fyzikálneho faktoru oprávneným subjektom a pri
zistení nevyhovujúce stavu navrhnúť a prijať účinné organizačno-prevádzkové, prípadne technické opatrenia.
Vibrácie z iných zdrojov
Z hľadiska hodnotenia vibrácií pri prevádzkovaní navrhovaného technologického zariadenia je dominantným
zdrojom triedič odpadov. V prípade zariadení tohto typu možno vzhľadom na predpokladané parametre a hmotnosť
zariadenia povrchové vibrácie očakávať v dosahu len niekoľko metrov (max. do cca 10-15 m) od zdroja, pričom
tento vplyv bude časovo i priestorovo obmedzený. Vibrácie zo zariadenia teda nepresiahnu areál zberného dvora.
Žiarenie a iné fyzikálne polia
V rámci zmeny navrhovanej činnosti nebudú používané alebo inštalované zariadenia, ktoré by mohli byť zdrojom
intenzívneho elektromagnetického alebo rádioaktívneho žiarenia.
Zápach a iné výstupy
V súvislosti so zmenou navrhovanej činnosti nepredpokladáme so vznikom zápachu a tepla.
Iné očakávané vplyvy
Nie sú.
Prepojenie s ostatnými plánovanými a realizovanými činnosťami v dotknutom území a možné riziká havárií
vzhľadom na použité látky a technológie
Prepojenie s ostatnými činnosťami
Predmetom zmeny navrhovanej činnosti je rozšírenie povolenej a uskutočňovanej činnosti zberu odpadov kategórie
„O“ o činnosť zberu železných a neželezných kovov a o rozšírenie povolenej a uskutočňovanej činnosti
zhodnocovania stavebných odpadov stacionárnym zariadením na zhodnocovanie z aktuálne povolenej kapacity 45
000 t stavebných odpadov za rok na plánovanú kapacitu do 100 000 t stavebných odpadov za rok. Vybavením a
funkčnou náplňou jednotlivých priestorov a zariadení bude poskytovať štandard v nakladaní s odpadmi v zmysle
platnej legislatívy SR.
Možné havarijné situácie
Za dodržania všetkých prevádzkových, organizačných, požiarnych a bezpečnostných predpisov by malo byť
eliminované riziko počas realizácie aj prevádzky. Potenciálne riziká poškodenia, alebo ohrozenia životného
prostredia môžu vzniknúť v dôsledku nasledovných príčin:
OU-BA-OSZP3-2025/314110-0004354/2025
21 / 25
- zlyhanie technických opatrení (havárie dopravných a manipulačných mechanizmov a prostriedkov, porušenie
tesnosti izolačných vrstiev, nesprávne zaobchádzanie so skladovanými surovinami, únava materiálu a pod.),
- zlyhanie ľudského faktora (nedodržanie pracovnej alebo technologickej disciplíny),
- sabotáže, vlámania a krádeže,
- vonkajšie vplyvy (neovplyvniteľné udalosti – finančný krach prevádzkovateľa, ...),
- prírodné sily (prívalové dažde, povodne, úder blesku, zemetrasenie, ...).
Nehody a havárie môžu mať tieto následky:
- kontaminácia horninového prostredia
- požiar,
- škody na majetku,
- poškodenie zdravia, až smrť.
Väčšina rizík je však na úrovni pracovnej disciplíny a dodržiavania bezpečnostných zásad (v pracovnom procese),
takže prevenciou je predovšetkým osobná úroveň vzdelania a miera zodpovednosti a spôsobilosti vykonávať danú
činnosť.
Vo všeobecnosti prevenčným opatrením k nepredvídaným situáciám a haváriám je vypracovanie havarijných plánov
a manipulačných poriadkov a riadne zaškolenie pracovníkov.
Z hľadiska možných havarijných stavov je možná havarijná situácia v prevádzke vo forme požiaru. V prípade požiaru
malého rozsahu, pracovník po zistení požiaru ho uhasí dostupnými prostriedkami (ručný hasiaci prístroj 6 kg).
Prevádzka je vybavená vhodnými hasiacimi prístrojmi, v zmysle schváleného požiarneho štatútu. V prípade požiaru
väčšieho rozsahu privolá najbližší útvar Hasičskej a záchrannej služby. Nakoľko sa na zbernom dvore zbierajú len
odpady kategórie ostatný, ktoré nemajú žiadne nebezpečné vlastnosti, nehrozí riziko kontaminácie vody, pôdy a
ovzdušia ani ohrozenie životného prostredia. Prostriedky na likvidáciu havárie predstavujú hasiaci prístroj, rukavice
a ochranné pracovné pomôcky. Prístupové komunikácie nezatarasené nežiaducim materiálom alebo vozidlami.
Vyjadrenie o predpokladaných vplyvoch zmeny navrhovanej činnosti presahujúcich štátne hranice
Vplyvy predkladanej zmeny navrhovanej činnosti nepresiahnu štátne hranice Slovenskej republiky.
7. Základné informácie o súčasnom stave životného prostredia dotknutého územia vrátane zdravia ľudí
Aktuálna environmentálna regionalizácia Slovenskej republiky diferencuje územie Slovenska do 5 stupňov z
hľadiska stavu životného prostredia: prostredie vysokej úrovne
1. prostredie vyhovujúce
2. prostredie mierne narušené
3. prostredie narušené
4. prostredie silne narušené
Hlavným cieľom environmentálnej politiky je zlepšenie všetkých zložiek životného prostredia: ovzdušia, vody, pôdy
a horninového prostredia a zachovanie rozmanitosti organizmov.
Stav kvality životného prostredia je podmieňovaný dlhodobo pretrvávajúcou exploatáciou prírodných zdrojov,
pomerne významným znečisťovaním ovzdušia, vody a pôdy. Do prostredia sa v dôsledku nedomyslených socio-
ekonomických aktivít dostávajú mnohé cudzorodé látky, ktoré prenikajú do potravinového reťazca. To má
nepriaznivý vplyv na vek a zdravie ľudí, ako aj na genofond hospodársky významných i voľne žijúcich druhov
rastlín a živočíchov i na ekosystémy.
Úroveň životného prostredia je jedným z faktorov, ktoré vplýva na zdravotný stav obyvateľov a sprostredkovane
aj na dĺžku života. Celková kvalita života z hľadiska miestnych obyvateľov je integráciou viacerých faktorov.
Súčasný stav krajiny širšieho okolia posudzovaného územia je ovplyvnený stresovými faktormi súvisiacimi s
osídlením, priemyslom, dopravou, poľnohospodárstvom a tvorbou odpadov. Tieto sa prejavujú nielen ako bodové,
líniové, či plošné zdroje znečistenia, ale aj ako líniové bariéry vo vzťahu k migrácii živočíchov. Napriek zvýšeniu
efektivity poľnohospodárskej výroby, zmene technológií, presmerovaniu dopravy a zlepšeniu technickej štruktúry
dopravných prostriedkov (trojcestné katalyzátory) je i naďalej jedným z najvýraznejších environmentálnych
problémov riešeného územia kvalita ovzdušia a znečistenie povrchových vôd. Je to dané samotnou sídelnou
štruktúrou a jej rozvojom.
OU-BA-OSZP3-2025/314110-0004354/2025
22 / 25
Chránené územia podľa osobitných predpisov
Chránené vodohospodárske oblasti
Navrhovaná činnosť (jej územie) nezasahuje do zdrojov podzemných vôd (vodárenských zdrojov, prírodných
liečivých zdrojov a prírodných zdrojov a chránených vodohospodárskych oblastí), ani do ich ochranných pásiem.
Do záujmového územia okresov mesta Bratislava nezasahuje žiadne povodie vodárenských tokov.
Vplyvy na chránené územia a územný systém ekologickej stability
Zmena navrhovanej činnosti nebude mať vplyv na chránené biotopy, chránené druhy rastlín a živočíchov ani na
prvky územného systému ekologickej stability. Zmena navrhovanej činnosti bude prevádzkovaná mimo chránených
biotopov, mimo miest výskytu chránených druhov živočíchov a rastlín. Prvky ÚSES, ku ktorým sa vzťahuje zmena
navrhovanej činnosti sú uvedené v príslušnej kapitole tohto oznámenia o zmene. Nepredpokladáme vplyv na územný
systém ekologickej stability a jeho funkčnosť.
Na základe vyššie uvedeného, navrhovaná činnosť nezníži ekologickú stabilitu krajiny v lokalite jej umiestnenia.
Tento fakt je odôvodniteľný už v súčasnosti vykonávanou jestvujúcou činnosťou navrhovateľa v areáli zberného
dvora.
Vplyvy na obyvateľstvo
Pri dodržaní všetkých zákonných podmienok nepredpokladáme, že by zmena navrhovanej činnosti mohla mať
významný negatívny dopad na zdravie obyvateľstva širšieho okolia.
Hodnotenie zdravotných rizík
Znečisťujúce látky pochádzajúce z priemyslu, poľnohospodárstva a ďalších zdrojov, sú pre ľudský organizmus
cudzorodé a v závislosti od ich charakteru a kvantity ohrozujú resp. narušujú zdravie človeka. Na zhoršené
zdravie obyvateľov a ich zvýšenú úmrtnosť v niektorých regiónoch jednoznačne vplýva znečistené alebo poškodené
životné prostredie, kombinované so životným štýlom, úrovňou zdravotníckej starostlivosti i fyzickou, genetickou
dispozíciou.
Environmentálny aspekt však na viacerých lokalitách výrazne dominuje a prostredníctvom škodlivých látok má
karcinogénne, teratogénne a ďalšie nepriaznivé účinky na ľudské zdravie a vek. Exaktné výskumy napríklad
štatisticky preukázali, že 60-90% rakovinových ochorení je spôsobených stavom životného prostredia.
Pri zmene navrhovanej činnosti nedôjde k významnejším zmenám, ktoré by negatívne ovplyvnili jednotlivé zložky
životného prostredia resp. zdravie obyvateľstva. Zmena navrhovanej činnosti nie je zdrojom rizikových látok a ani
ďalších vplyvov, ktoré by sa mohli negatívne prejaviť na ľudskom zdraví.
Opatrenia na zmiernenie vplyvov na životné prostredie
Na základe informácií uvedených v predchádzajúcich kapitolách tohto oznámenia o zmene navrhovanej činnosti
považujeme realizáciu za environmentálne prijateľnú. Navrhované opatrenia sú z hľadiska technicko-ekonomickej
realizovateľnosti taktiež realizovateľné. Najvýznamnejšie dôvody pre umiestnenie a realizáciu zmeny navrhovanej
činnosti vo vybranej lokalite sú nasledovné:
• vhodný pozemok rovinatého charakteru s vyhovujúcou veľkosťou a tvarom,
• umiestnenie je situované v existujúcom areáli, v ktorom už činnosť zberu a zhodnocovania odpadov prebieha,
• zlepšenie starostlivosti v oblasti nakladania s odpadmi,
• súlad s územným plánom mesta Bratislava,
• dobrá dopravná dostupnosť,
• rezervy pracovných síl.
Vzhľadom na charakter zmeny navrhovanej činnosti sa opatrenia v etape realizácie nevyžadujú, resp. sú
nerelevantné.
Prevádzkové opatrenia vyplývajú predovšetkým z požiadavky dodržania podmienok legislatívy v oblasti ochrany
jednotlivých zložiek životného prostredia a legislatívy Slovenskej republiky, ktorá
upravuje podmienky prevádzky priemyselných zariadení s dôrazom na ochranu zdravia ľudí.
Informácia, či navrhovaná činnosť bola posudzovaná podľa zákona; v prípade, ak áno, uvedie sa číslo a dátum
záverečného stanoviska, príp. jeho kópia
• Vlastná činnosť zariadenia na zber a zariadenia na zhodnocovanie odpadov, Žabí Majer nebola v minulosti
predmetom posudzovania vplyvov na životné prostredie .t.j. zisťovacieho konania alebo povinného hodnotenia.
OU-BA-OSZP3-2025/314110-0004354/2025
23 / 25
Závery zo zisťovacieho konania:
Posudzovanie vplyvov na životné prostredie je konaním pred povoľovacou činnosťou a predmetom je posúdenie
vplyvov zmeny navrhovanej činnosti na životné prostredie. Proces zisťovacieho konania má poskytnúť základné
informácie a hodnotenia pred prvým povolením podľa osobitných predpisov. Vychádza teda z podrobnosti riešenia
v prvej etape prípravy, nepredstavuje žiadny druh povolenia a takéto povolenie nenahrádza. Všetky relevantné
požiadavky budú riešené v rámci následných povoľovacích konaní. Cieľom zisťovacieho konania je získať odborný
podklad na vydanie rozhodnutia o povolení činností podľa osobitných predpisov, nevytvára však vecný ani časový
priestor na posúdenie navrhovaného umiestnenia stavby v rozsahu kompetencií stavebného úradu.
Okresný úrad Bratislava v rámci zisťovacieho konania posúdil obsah a štruktúru zmeny navrhovanej činnosti podľa
prílohy č. 8a zákona o posudzovaní, pričom prihliadal na povahu a rozsah zmeny navrhovanej činnosti, miesto jej
vykonávania, význam očakávaných vplyvov na životné prostredie a zdravie obyvateľstva a vzal do úvahy súčasný
stav životného prostredia v dotknutom území. Po preverení skutkového stavu je možné konštatovať, že zmena
navrhovanej činnosti neopomenula žiadne predpokladané vplyvy zmeny navrhovanej činnosti na zložky životného
prostredia a zdravie obyvateľov.
Zmena navrhovanej činnosti nezasahuje do žiadnych chránených území národnej siete ani európskej sústavy
chránených území. Nepredpokladá sa významný negatívny vplyv na rastlinstvo a živočíšstvo v dotknutom území.
Navrhovaná zmena činnosti pravdepodobne nebude zdrojom zvýšeného hluku, vibrácií, zápachu ovplyvňujúci
zdravotný stav človeka. Pri dodržaní legislatívnych predpisov, všetkých technických a bezpečnostných opatrení sa
nepredpokladajú negatívne vplyvy na hydrologické a hydrogeologické pomery dotknutého územia a na stabilitu
horninového prostredia.
Príslušný orgán vychádzal tiež zo stanovísk doručených k zmene navrhovanej činnosti podľa § 23 ods. 4 zákona o
posudzovaní (stanoviská dotknutých orgánov, dotknutej obce, rezortného orgánu, povoľujúcich orgánov a dotknutej
verejnosti), ktoré dôkladne preštudoval, podrobne sa zaoberal ich vyhodnotením. Okresný úrad Bratislava zohľadnil
opodstatnené požiadavky vyplývajúce z doručených stanovísk a zahrnul ich do záväzných podmienok tohto
rozhodnutia. Väčšinu pripomienok doručených v rámci zisťovacieho konania je možné vyriešiť v ďalších stupňoch
projektovej dokumentácie a pri povoľovaní činnosti podľa osobitných predpisov, čo je v kompetencii povoľujúcich
orgánov.
Jediným diskutabilným kritériom sa v konaní ukázala požiadavka na ďalšie posudzovanie vo vyjadrení Združenia
domových samospráv doručenom k zverejnenému Oznámeniu o zmene navrhovanej činnosti a rovnako aj
vyjadrenie Združenia domových samospráv k zverejneným doplňujúcim informáciám, kde Združenie domových
samospráv požaduje ďalšie posudzovanie projektu, nakoľko doplňujúce informácie podľa ZDS neobjasnili výhrady
a námietky ZDS a dotknutých orgánov. Okresný úrad Bratislava vyhovel opodstatneným požiadavkám ZDS, ktoré sú
zapracované do záväzných podmienok rozhodnutia, okrem požiadavky povinného posudzovania. Žiadny iný subjekt
netrval na povinnom posudzovaní predloženého oznámenia o zmene navrhovanej činnosti. Predmetná požiadavka
ZDS nemôže postačovať pre záver automatického povinného hodnotenia, pokiaľ ostatné vplyvy vo svojom súhrne
a po posúdení svedčia záveru, že zmenu navrhovanej činnosti nie je potrebné posudzovať. Z hľadiska posúdenia
komplexných vplyvov na životné prostredie tunajší úrad nevidí zákonné dôvody pre povinné hodnotenie.
Upozorňujeme, že rozhodnutím zo zisťovacieho konania nedochádza k realizácii navrhovanej činnosti. Rozhodnutie
je len predpokladom pre ďalšie konanie/konania podľa osobitných predpisov, v ktorých sa bude rozhodovať či
navrhovaná činnosť bude, alebo nebude povolená a realizovaná.
Okresný úrad Bratislava na základe komplexných výsledkov zisťovacieho konania, preskúmania a odborného
posúdenia predloženého oznámenia o zmene navrhovanej činnosti a doplňujúcich podkladových materiálov,
zhodnotenia stavu životného prostredia v záujmovom území, doručených stanovísk orgánov štátnej správy,
samosprávy a dotknutej verejnosti konštatuje, že pri dodržaní všeobecne platných záväzných predpisov, vhodných
technických a bezpečnostných a organizačných opatrení a podmienok určených v tomto rozhodnutí, nebude zmena
navrhovanej činnosti predstavovať taký zásah do životného prostredia, ktorý by v značnej miere mohol ohroziť
životné prostredie a zdravie obyvateľov, a preto rozhodol tak, ako je uvedené vo výrokovej časti tohto rozhodnutia.
OU-BA-OSZP3-2025/314110-0004354/2025
24 / 25
Ak sa zistí, že skutočné vplyvy navrhovanej činnosti sú väčšie ako sa uvádza v oznámení o zmene navrhovanej
činnosti, je ten, kto činnosť vykonáva, povinný zabezpečiť opatrenia na zosúladenie skutočného vplyvu s vplyvom
uvedeným v oznámení o zmene navrhovanej činnosti. Ten, kto realizuje navrhovanú činnosť, je povinný zabezpečiť
aj súlad realizovania činnosti so zákonom o posudzovaní a s týmto rozhodnutím, a to počas celej prípravy, realizácie
a ukončenia činnosti.
Na základe komplexných výsledkov zisťovacieho konania možno konštatovať, že pri dodržaní podmienok
uvedených v tomto rozhodnutí a pri dodržaní všeobecne platných záväzných predpisov, vhodných technických a
bezpečnostných opatrení nebude mať zmena navrhovanej činnosti významný negatívny vplyv na životné prostredie,
preto príslušný orgán rozhodol, že nebude predmetom posudzovania vplyvov na životné prostredie, ako je uvedené
vo výrokovej časti.
Upozornenie: Podľa § 29 ods. 16 zákona o posudzovaní dotknutá obec o rozhodnutí vydanom v zisťovacom konaní
bezodkladne informuje verejnosť na svojom webovom sídle, ak ho má zriadené, a na úradnej tabuli obce.
Poučenie
Podľa § 29 ods. 17 písm. b) zákona o posudzovaní, proti rozhodnutiu v zisťovacom konaní, v ktorom príslušný orgán
určil, že sa navrhovaná činnosť alebo jej zmena nebude posudzovať podľa toho zákona, môže v súlade s § 53 a § 54
zákona č. 71/1967 Zb. o správnom konaní (správny poriadok), podať odvolanie len účastník konania.
Odvolanie možno podať v lehote do 15 dní odo dňa doručenia tohto rozhodnutia na Okresný úrad Bratislava, odbor
starostlivosti o životné prostredie, oddelenie ochrany prírody a vybraných zložiek životného prostredia, Tomášikova
46, 832 05 Bratislava.
Rozhodnutie vydané v zisťovacom konaní oprávňuje navrhovateľa navrhovanej činnosti v súlade s § 29 ods. 12
zákona o posudzovaní podať návrh na začatie povoľovacieho konania k navrhovanej činnosti.
Rozhodnutie vydané v zisťovacom konaní je po vyčerpaní riadnych opravných prostriedkov preskúmateľné súdom.
Ing. Branislav Gireth
vedúci odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10010
Doručuje sa
Ekoslužby s.r.o., Klincová 35, 821 08  Bratislava-Ružinov, Slovenská republika
INECO, s.r.o., Mladých budovateľov 2, 974 11  Banská Bystrica, Slovenská republika
Krajské riaditeľstvo Hasičského a záchranného zboru v Bratislave, Radlinského , 811 07  Bratislava - mestská
časť Staré Mesto, Slovenská republika
Mestská časť Bratislava - Rača, Kubačova 21, 831 06  Bratislava - mestská časť Rača, Slovenská republika
Hlavné mesto SR Bratislava, Primaciálne nám. 1 , 811 08  Bratislava-Staré Mesto, Slovenská republika
Regionálny úrad verejného zdravotníctva Bratislava, hlavné mesto so sídlom v Bratislave, Ružinovská 4813/8,
821 01  Bratislava-Ružinov, Slovenská republika
Okresný úrad Bratislava, OSŽP3 - OPaK, OH, ŠVS, OO - BAIII., Tomášikova 46, 832 05  Bratislava, Slovenská
republika
Okresný úrad Bratislava, Odbor krízového riadenia, Tomášikova 46, 832 05  Bratislava, Slovenská republika
Ministerstvo životného prostredia Slovenskej republiky, sekcia geológie a prírodných zdrojov, Námestie Ľudovíta
Štúra 35/1, 812 35  Bratislava - mestská časť Staré Mesto, Slovenská republika
Úrad pre územné plánovanie a výstavbu Slovenskej republiky, Tomášikova 14366/64A, 831 04  Bratislava-Nové
Mesto, Slovenská republika
Bratislavský samosprávny kraj, Sabinovská , 820 05  Bratislava-Ružinov, Slovenská republika
OU-BA-OSZP3-2025/314110-0004354/2025
25 / 25
Združenie domových samospráv, o.z., Rovniankova 1667/14, 851 02  Bratislava-Petržalka, Slovenská republika
OU-BA-OSZP3-2025/314110-0004354/2025
1
Doložka právoplatnosti a vykonateľnosti
|
Typ doložky
|
Typ doložky:
doložka právoplatnosti
x
doložka vykonateľnosti
-
doložka právoplatnosti a vykonateľnosti
-
|
Číslo rozhodnutia:
OU-BA-OSZP3-2025/314110-019___
|
Dátum vytvorenia doložky:
19.05.2025___
|
Vytvoril:
Krištofiak Peter, Bc.___
|
Údaje správoplatnenia rozhodnutia
|
Dátum nadobudnutia právoplatnosti:
25.04.2025___
|
Právoplatnosť vyznačená pre:
rozhodnutie v plnom znení
x
časť rozhodnutia
-
|
OU-BA-OSZP3-2025/314110-0004354/2025-P001
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[Rozhodnutie vydané v zisťovacom konaní „Zariadenie na zber a zariadenie na
zhodnocovanie odpadov, Žabí Majer – rozšírenie činnosti“]
Identifikátor:
OU-BA-OSZP3-2025/314110-0004354/2025
Autorizácia elektronického dokumentu
Dokument autorizoval:
Branislav Gireth
Oprávnenie:
1109 , podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu s pripojenou kvalifikovanou elektronickou časovou pečiatkou
Deklarovaný dátum a čas autorizácie:
08.01.2025 14:56:57 časové pásmo +01:00
Dátum a čas vystavenia kvalifikovanej časovej
pečiatky:
08.01.2025 14:57:06 časové pásmo +01:00
Označenie listov, na ktoré sa autorizácia vzťahuje:
OU-BA-OSZP3-2025/314110-0004354/2025
Autorizácia elektronického dokumentu
Dokument autorizoval:
Ministerstvo vnútra Slovenskej republiky, OÚ BA 10010
SK IČO: 00151866
Spôsob autorizácie:
kvalifikovaná elektronická pečať s pripojenou kvalifikovanou elektronickou
časovou pečiatkou
Deklarovaný dátum a čas autorizácie:
19.05.2025 08:46:38 časové pásmo +02:00
Dátum a čas vystavenia kvalifikovanej časovej
pečiatky:
19.05.2025 08:46:38 časové pásmo +02:00
Označenie listov, na ktoré sa autorizácia vzťahuje:
OU-BA-OSZP3-2025/314110-0004354/2025
Autorizácia elektronického dokumentu
Dokument autorizoval:
Ministerstvo vnútra Slovenskej republiky, OÚ BA 10010
SK IČO: 00151866
Spôsob autorizácie:
kvalifikovaná elektronická pečať s pripojenou kvalifikovanou elektronickou
časovou pečiatkou
Deklarovaný dátum a čas autorizácie:
19.05.2025 08:46:38 časové pásmo +02:00
Dátum a čas vystavenia kvalifikovanej časovej
pečiatky:
19.05.2025 08:46:38 časové pásmo +02:00
Označenie listov, na ktoré sa autorizácia vzťahuje:
OU-BA-OSZP3-2025/314110-0004354/2025-P001
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Strana 2
Informácia o vyhotovení doložky o autorizácii
Doložku vyhotovil:
Bc. Peter Krištofiak
Funkcia alebo pracovné
zaradenie:
hlavný radca
Označenie orgánu verejnej moci:Okresný úrad Bratislava
IČO: 00151866
Dátum vytvorenia doložky:
19.05.2025
Podpis a pečiatka: