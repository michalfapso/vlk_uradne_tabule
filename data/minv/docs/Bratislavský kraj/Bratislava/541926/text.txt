OKRESNÝ ÚRAD BRATISLAVA
ODBOR STAROSTLIVOSTI O ŽIVOTNÉ PROSTREDIE
Oddelenie ochrany prírody a vybraných zložiek životného prostredia
Tomášikova 46, 832 05  Bratislava
____________________________________________________________________________________
Číslo spisu
OU-BA-OSZP3-2025/364436-021
Bratislava
19. 05. 2025
ZÁVÄZNÉ STANOVISKO ZO ZISŤOVACIEHO KONANIA
navrhovanej činnosti "AREÁL VOĽNÉHO ČASU ZLATÉ PIESKY V BRATISLAVE"
Výrok
Okresný úrad Bratislava, odbor starostlivosti o životné prostredie, oddelenie ochrany prírody a vybraných zložiek
životného prostredia, ako príslušný orgán štátnej správy starostlivosti o životné prostredie podľa § 1 a § 5 zákona
č. 525/2003 Z. z. o štátnej správe starostlivosti o životné prostredie a o zmene a doplnení niektorých zákonov v
znení neskorších predpisov, ako správny orgán podľa § 1 ods. 2 zákona č. 71/1967 Zb. o správnom konaní (správny
poriadok) v znení neskorších predpisov a ako príslušný orgán podľa § 3 písm. l) v spojení s § 56 písm. b) zákona
č. 24/2006 Z. z. o posudzovaní vplyvov na životné prostredie a o zmene a doplnení niektorých zákonov v znení
neskorších predpisov, určuje podľa § 29 ods. 2 a v súlade § 29 ods. 11 zákona č. 24/2006 Z. z. o posudzovaní vplyvov
na životné prostredie a o zmene a doplnení niektorých zákonov, časová verzia predpisu účinná od 1.1.2025 do
1.3.2025 po vykonaní zisťovacieho konania pre zámer navrhovanej činnosti ,,AREÁL VOĽNÉHO ČASU ZLATÉ
PIESKY V BRATISLAVE“ navrhovateľa VIG ZP, s.r.o., Štefanovičova 4, 811 04 Bratislava, IČO: 53 247 493 takto:
Zámer navrhovanej činnosti „AREÁL VOĽNÉHO ČASU ZLATÉ PIESKY V BRATISLAVE“, uvedený v
predloženej dokumentácii zámeru navrhovanej činnosti
sa nebude posudzovať
podľa zákona č. 24/2006 Z. z. o posudzovaní vplyvov na životné prostredie a o zmene a doplnení niektorých zákonov
v znení neskorších predpisov.
V súlade s ustanovením § 2 písm. d) a § 29 ods. 15 zákona č. 24/2006 Z. z. o posudzovaní vplyvov na životné
prostredie a o zmene a doplnení niektorých zákonov v znení neskorších predpisov sa pre zámer navrhovanej činnosti
„AREÁL VOĽNÉHO ČASU ZLATÉ PIESKY V BRATISLAVE“ určujú nasledovné opatrenia na zabránenie a
zmiernenie znečisťovania životného prostredia:
1. Navrhovanú stavbu odsúhlasiť so správcom a vlastníkom ovplyvnených komunikácií.
2. Rešpektovať existujúcu dopravnú infraštruktúru a jej ochranné pásma.
3. Všetky dopravné parametre navrhnúť v súlade s príslušnými normami STN a technickými predpismi.
4. V ďalších stupňoch projektovej dokumentácie doplniť požadované údaje o odpadoch v zmysle požiadaviek zo
stanoviska hlavného mesta SR Bratislavy doručeného v zisťovacom konaní.
5. Realizovať adaptačné a mitigačné opatrenia v čo najväčšom možnom rozsahu, minimálne tie uvedené
navrhovateľom (vegetačné strechy, dažďové záhrady, vodozádržné opatrenia, retenčno-vsakovacie systémy,
vodopriepustné povrchy, výsadba stromov, stromoradí, krov, trvaliek, tráv, realizácia tienení, markíz a zastrešení a
pod.) Vychádzať pri tom aj z Adaptačnej stratégie SR, kraja a dotknutej obci.
6. Zabezpečiť prieskum fauny v predmetnom území v zmysle stanovísk doručených v zisťovacom konaní a zohľadniť
jeho závery v ďalších stupňoch projektovej dokumentácie.
OU-BA-OSZP3-2025/364436-0213138/2025
2 / 28
7. Rešpektovať a popísať, akým spôsobom sa rešpektuje a chráni prvok RÚSES – bicocentrum regionálneho
významu „Zlaté Piesky“ a aktuálne platný dokument RÚSES.
8. Minimalizovať výrub drevín a zásahy do brehových porastov, v rámci možností uprednostňovať čo najviac
náhradnú výsadbu pred finančnou náhradou za výrub drevín. Výrub realizovať v mimohniezdnom období.
9. V ďalšom stupni projektovej dokumentácie predložiť návrh náhradnej výsadby a sadových úprav v ktorom
sa zohľadnia plánované inžinierske siete s preferenciou domácich druhov drevín a krovitého porastu odolnými
voči klimatickým zmenám a prihliadnutím na urbánne prostredie, environmentálne, estetické funkcie a podmienky
stanovišťa. S ohľadom na plánovaný rekreačný areál je potrebné vysádzať nealergénne a nejedovaté druhy drevín.
10. V ďalších stupňoch projektovej dokumentácie uviesť údaje týkajúce sa objemov výkopu stavby a popísať spôsob
nakladania so zeminou, resp. spôsob jej ďalšieho využitia.
11. Rešpektovať záväzné regulatívy ÚPNRBSK uvedené v stanovisku Bratislavského samosprávneho kraja,
doručeného v zisťovacom konaní.
12. Rešpektovať a zapracovať v ďalších stupňoch projektovej dokumentácie tieto dokumenty: - Koncepcia ochrany
a využívania zdrojov povrchovej a podzemnej vody v Bratislavskom samosprávnom kraji.
- Katalóg adaptačných opatrení miest a obcí BSK na nepriaznivé dôsledky zmeny klímy
- Akčný plán Koncepcie ochrany a využívania zdrojov povrchovej a podzemnej vody v Bratislavskom
samosprávnom kraji (PRIF UK, 2020)
13. V ďalšom stupni projektovej dokumentácie vykonať a predložiť podrobný hydrogeologický prieskum, ktorý
overí vplyv zámeru na prúdenie podzemných vôd a kvalitu podzemných vôd, predovšetkým, ale nie výhradne,
v súvislosti s využitím tepelných čerpadiel voda-voda a ktorý overí vplyv na útvary podzemných vôd útvar
SK2001000P a útvar SK1000300P) v zmysle stanoviska MŽP SR, sekcia vôd, doručeného v zisťovacom konaní a
rešpektovať závery a odporúčania prieskumu.
14. Pri realizácii stavby rešpektovať obmedzenia vyplývajúce z ochranný pásiem letiska a radaru v zmysle stanoviska
Dopravného úradu doručeného v zisťovacom konaní.
15. Preukázať súlad zmeny navrhovanej činnosti s územnoplánovacou dokumentáciou v ďalšom stupni
povoľovacieho procesu.
16. Zabezpečiť ochranu, ošetrovanie a starostlivosť existujúcich aj budúcich drevín aj drevín počas stavebných prác
podľa § 47 zákona č. 543/2002 Z. z. o ochrane prírody a krajiny v znení neskorších predpisov a v súlade s normou
STN 83 7010 Ochrana prírody. Ošetrovanie, udržiavanie a ochrana stromovej vegetácie a Arboristickým štandardom
2: Ochrana drevín pri stavebnej činnosti a v zmysle povinností vyplývajúcich z VZN MČ Bratislava-Ružinov č.
14/2016 o dodržiavaní čistoty a poriadku na území mestskej časti Bratislava-Ružinov.
17. Minimalizovať státie a prejazdy motorových vozidiel na vegetačných plochách a pod korunami stromov. V
prípade poškodenia verejnej plochy (chodník, komunikácia, trávnik) stavebnou činnosťou, obnoviť túto plochu v
čo najkratšom termíne.
18. Navrhnúť a realizovať v ďalších stupňoch projektovej dokumentácie vhodné vodozádržné opatrenia v súlade so
strategickým dokumentom Stratégia adaptácie na nepriaznivé dôsledky zmeny klímy v mestskej časti Bratislava-
Ružinov.
19. Parkovacie miesta navrhnúť a riešiť priepustnými materiálmi a s vysadením drevín medzi parkovacími miestami.
20. V zmysle stanoviska Bratislavského samosprávneho kraja zvážiť možnosť vytvorenia/ponechania brehovej časti
ako biotop pre obojživelníky.
21. V ďalších stupňoch projektovej dokumentácie spracovať a predložiť plán preventívnych opatrení pre prípad
havárií a popísať plán havarijných opatrení na likvidáciu škôd.
22. Na základe hydrogeologického posudku doplniť návrh dažďovej kanalizácie o hydrotechnické výpočty množstva
zrážkových vôd.
23. Pri výpočtoch potrebného objemu retenčných prvkov z návrhovej zrážky použiť aktualizovanú 20-ročnú
návrhovú prívalovú zrážku p = 0,05, trvajúcu 15 min., s intenzitou i = 244 l.s-1.ha-1 a súčiniteľ odtoku zo striech,
spevnených plôch a komunikácií k = 1 (pri vodonepriepustných povrchoch), aby nebol podhodnotený potrebný
záchytný objem pre prívalovú zrážku.
24. Rešpektovať závery, odporúčania a usmernenia vyplývajúce z Podrobného inžinierskogeologického prieskumu
„Bratislava - Zlaté Piesky, RELAX“ (INGEVA, 2019), Hydrologického posúdenia zdrojov podzemných vôd (EQUIS
spol. s r. o., 10/2024).
25. V ďalších stupňoch konania požiadať o stanovisko k zámeru Rybársky zväz.
26. Bližšie špecifikovať plánovaný lapač tukov.
27. Počas výstavby navrhovanej činnosti minimalizovať prašnosť a hlučnosť, zabezpečiť aby práce neprekračovali
najvyššie prípustné hladiny hluku vo vonkajšom prostredí. V prípade potreby realizovať protihlukové a protiprašné
opatrenia.
OU-BA-OSZP3-2025/364436-0213138/2025
3 / 28
Umiestnenie zámeru navrhovanej činnosti
Zámer navrhovanej činnosti bude realizovaný v obci Bratislava v mestskej časti Ružinov, kraj Bratislavský,
okres Bratislava II, k.ú. Trnávka na parcelách registra C č.: 16868/1, 16868/3, 16868/42, 16868/43, 16868/46,
16868/47, 16868/99, 16868/100, 16868/101, 16868/102, 16868/117, 16868/132, 16868/139, 16868/140, 16868/178,
16868/179, 16868/213, 16780/1 a 16780/7. Pozemky sú umiestnené v zastavanom území obce a parcely sú
klasifikované ako Zastavané plochy a nádvoria, Ostatné plochy a Záhrada. Predmetné územie má výmeru 43 581
m2. V súvislosti s realizáciou navrhovaných prvkov dopravnej a technickej vybavenosti môžu byť dotknuté aj
parcely registra C ležiace mimo riešeného územia. Ide o parcely č.: 16883/1 (záhrada), 16999/5 (zastavaná plocha
a nádvorie), 17054/21, 17054/22 (ostatné plochy), 16869/26 (zastavaná plocha a nádvorie), 16882/26, 16882/27
(ostatné plochy), 16981/52, 16981/53, 16981/54, 16981/55, 16868/171, 16868/177, 16868/196, 16868/49, 17054/2
(zastavané plochy a nádvoria), 17054/4 (ostatná plocha), 6182/2, 16868/63, 16981/3, 16981/4 a 16869/4 (zastavané
plochy a nádvoria).
V súčasnosti sa na predmetnej ploche nachádza náletová zeleň. Územie je vo východnej časti v kontaktne s vodnou
plochou Zlatých pieskov. Severne od riešeného územia sa nachádzajú spevnené plochy a parkoviská obchodného
centra Styly. Západná hranica riešeného územia je v kontakte so Studenou ulicou. Južne od hranice územia sa
nachádzajú záhrady, resp. záhradkárska a chatová oblasť.
Povaha a rozsah zámeru navrhovanej činnosti
Predmetom zámeru navrhovanej činnosti je vytvorenie nového areálu voľného času s prislúchajúcim zázemím s
možnosťou rekreácie a športových aktivít pre obyvateľov a návštevníkov Bratislavy a jej okolia. Architektonicky je
možné zámer rozdeliť na dva celky: Prvým je športu s plavárňou a energocentrom a druhým je pavilónový komplex
nábrežnej časti a samotná nábrežná časť areálu voľného času. Súčasťou prvého veľkého celku okrem energocentra je
hotel, plaváreň, fitness centrum, wellness a fyzioterapia. Druhý celok pavilónový komplex zahŕňa časti ako vstupný
pavilón – pláž, kúpalisko, vonkajšie bazény, glamping, chodníky, oplotenie areálu, mólo s vežou, drobnú architektúru
a úpravu nábrežia. Celkový počet parkovacích miest je navrhovaný v počte 229, z toho 134 miest bude umiestnených
na teréne a 95 v hromadnej garáži.
Pre potreby zabezpečenia prístupu k objektom je v rámci zámeru navrhované vybudovanie dvoch napojení na
existujúcu komunikáciu na Studenej ulici. Vjazd bližšie ku križovatke Vajnorská /Rožňavská (vetva 1) je navrhovaný
ako preložka existujúceho vjazdu pre zásobovanie OC Styla. Táto funkcia ostane stavebne zachovaná. Táto vetva
1 bude napájať vnútroareálové parkovisko a zásobovaciu trasu OC Styla. V predĺžení vetvy je navrhnutý vjazd
do hromadnej garáže. Druhé dopravné napojenie je navrhované v mieste súčasnej nekoordinovanej plochy pri
križovatke Studená / Krajná. Táto vetva má označenie „Vetva 2“ a napája vnútroareálové parkovisko, ako aj prístup
na nemotoristické plochy v areáli, kde bude povolený občasný pojazd vozidiel.
V rámci sadových úprav je navrhovaná výsadba solitérnych drevín doplňujúca zachovávané existujúce dreviny
v území, výsadba stromov popri parkovacích miestach, výsadba stromoradia pri Studenej ulici, vegetácia na
konštrukcii pred objektom hotela, extenzívne vegetačné strechy na objektoch, založenie trávnikov a pod. Plocha
zelene bude v riešenom území predstavovať výmeru na úrovni 27 243 m2. Vysadené budú stromy a kry vhodné
pre lokálne pomery s prihliadnutím na prebiehajúce klimatické zmeny, geografické a ekologické podmienky
územia tak, aby nová zeleň bola dlhodobo vitálna a odolná voči suchu a vyšším teplotám. Existujúca zeleň je v
rámci návrhu zachovávaná v čo najväčšej možnej miere vo svojej súčasnej podobe. Pri realizácii sadových úprav
budú uprednostňované druhy pôvodnej prirodzenej vegetácie s parkovo udržiavanou zeleňou. Zachované vzrastlé
dreviny budú ošetrené a doplnené o novonavrhované stromy, zmiešané trvalkové záhony, trávnaté plochy, kry a
živé ploty. Pôjde o druhy ako napr.: lipa malolistá (Tilia cordata), javor mliečny (Acer platanoides), jaseň štíhly
(Fraxinus excelsior), čerešňa vtáčia (Prunus avium), zob vajcovitolistý (Ligustrum ovalifolium), vavrínovec lekársky
(Laurocerasus officinalis) a pod. Súčasťou prípravy územia bude aj odstránenie nefunkčných / nevyužívaných stĺpov
a betónových pätiek nachádzajúcich sa v riešenom území. V rámci výstavby bude potrebné zabezpečiť napojenie
nebytového objektu, ktorý je vyňatý z riešeného územia a nie je predmetom predkladanej dokumentácie. Navrhovaná
činnosť bude využívať podzemnú vodu pre účely zásobovania navrhovaných objektov teplom a chladom (systém
vykurovania pomocou tepelných čerpadiel voda – voda). Celkový prítok podzemných vôd bude na úrovni cca 140
l/s (4415 040 m3/rok).
Odôvodnenie
Navrhovateľ VIG ZP, s.r.o., Štefanovičova 4, 811 04 Bratislava, IČO: 53 247 493 v zastúpení spoločnosťou ELITE
JET s.r.o., Opavská 26, 831 01 Bratislava, IČO: 47 608 536 (ďalej len „navrhovateľ“), doručil dňa 29.01.2025
na príslušný orgán, Okresný úrad Bratislava, odbor starostlivosti o životné prostredie, oddelenie ochrany prírody
OU-BA-OSZP3-2025/364436-0213138/2025
4 / 28
a vybraných zložiek životného prostredia (ďalej len „OÚ BA” alebo „príslušný orgán“) v súlade § 18 ods. 2
písm. b) a podľa § 29 ods. 1 písm. a) zákona č. 24/2006 Z. z. o posudzovaní vplyvov na životné prostredie a
o zmene a doplnení niektorých zákonov v znení neskorších predpisov (ďalej len ,,zákon o posudzovaní“) zámer
navrhovanej činnosti ,,AREÁL VOĽNÉHO ČASU ZLATÉ PIESKY V BRATISLAVE“ (ďalej len „zámer“ alebo
„zámer navrhovanej činnosti“) vypracovaný podľa prílohy č. 8 zákona o posudzovaní. Zámer navrhovanej činnosti
spracovala spoločnosť EKOJET, s.r.o., Staré Grunty 9A, 841 04 Bratislava v januári 2025.
Okresný úrad Bratislava následne upovedomil listom č. OU-BA-OSZP3-2025/364436-002 zo dňa 20.02.2025 o
tom, že dňom doručenia zámeru navrhovanej činnosti začalo zisťovacie konanie o posudzovaní vplyvov zámeru
navrhovanej činnosti na životné prostredie a podľa § 29 ods. 3 zákona o posudzovaní zaslalo vyššie uvedeným
upovedomením zámer navrhovanej činnosti povoľujúcemu orgánu, dotknutému orgánu, rezortnému orgánu a
dotknutej obci na ktorej území sa má navrhovaná činnosť alebo jej zmena realizovať, s možnosťou o zaujatie
stanoviska v zákonom stanovenej lehote. Okresný úrad Bratislava zároveň uvedeným listom informoval o určení
termínu ústneho pojednávania a prizval naň navrhovateľa.
Súčasne Okresný úrad Bratislava podľa § 29 ods. 3 zákona o posudzovaní dňa 19.02.2025 zverejnil oznámenie o
zámere navrhovanej činnosti v centrálnom informačnom systéme, na adrese:
https://www.enviroportal.sk/eia/detail/areal-volneho-casu-zlate-piesky-v-bratislave
Na tejto adrese Okresný úrad Bratislava zároveň informoval verejnosť podľa § 24 ods. 1 zákona o posudzovaní.
Verejnosť bola o zmene navrhovanej činnosti informovaná aj na úradnej tabuli Okresného úradu Bratislava.
Navrhovaná činnosť, ktorá je predmetom zámeru je zaradená podľa prílohy č. 8 zákona o posudzovaní do kapitoly 13.
INFRAŠTRUKTÚRA, položky č. 8. Športové alebo rekreačné strediská vrátane hotelových komplexov a trvalých
kempingov alebo kempingov s karavánovými miestami, neuvedené v iných položkách tejto prílohy. Pre položku
platia hodnoty z časti B: v zastavanom území od 10 000 m2 záberu plochy a mimo zastavaného územia od 5 000
m2 záberu plochy vrátane alebo neuvedené v časti A.
Navrhovaná činnosť je zaradená aj podľa prílohy č. 8 zákona o posudzovaní do kapitoly 13. INFRAŠTRUKTÚRA,
položky č.2. Parkovacie plochy od 200 parkovacích stojísk pre motorové vozidlá vrátane. – časť B
Ďalej sa navrhovaná činnosť zaraďuje aj podľa prílohy č. 8 zákona o posudzovaní do kapitoly 2. VODNÉ
HOSPODÁRSTVO, položky č.2. Odber podzemných vôd alebo umelé dopĺňanie podzemných vôd s prahovými
hodnotami od 3 mil. m3 /rok do 10 mil. m3 /rok – časť B
Podľa § 18 ods. 2 písm. b) zákona o posudzovaní musí byť predmetom zisťovacieho konania každá navrhovaná
činnosti uvedená v prílohe č. 8 časti B.
Dňa 24.03.2025 sa na Okresnom úrade Bratislava v súlade s § 29 ods. 6 zákona o posudzovaní uskutočnilo ústne
pojednávanie s navrhovateľom, zástupcom spracovateľa zámeru a zástupcom z mestskej časti Bratislava-Ružinov.
V rámci ústneho pojednávania príslušný orgán prerokoval s navrhovateľom stanoviská doručené v zisťovacom
konaní a príslušný orgán informoval navrhovateľa o ďalšom postupe v zisťovacom konaní. Bližšie boli prerokované
stanoviská od Mestskej časti Bratislava-Ružinov, Bratislavského samosprávneho kraja a Ministerstva životného
prostredia Slovenskej republiky. Zástupcovia spracovateľa zámeru podali vysvetlenia na otázky z doručených
stanovísk a na otázky účastníka prerokovania zástupcu mestskej časti Bratislava-Ružinov. Vysvetlené bolo aj
účastníctvo v predmetnom konaní týkajúce sa dotknutej verejnosti, konkrétne Združenia domových samospráv, ktoré
síce doručilo na príslušný orgán nevyžiadané stanovisko, napriek tomu im nevzniká podľa zákona o posudzovaní,
novely platnej od 1.1.2025, nárok na účastníctvo v zisťovacom konaní. Ide o administratívne konanie. Príslušný
orgán odpovedal navrhovateľovi na jeho otázku, že Združeniu domových samospráv sa teda priamo nebudú posielať
žiadne listy týkajúce sa konania. Nakoniec bolo prerokované doručenie doplňujúcich informácií k doručeným
stanoviskám na príslušný orgán.
Podľa § 29 ods. 6 zákona o posudzovaní je možnosť v rámci ústneho pojednávania, pred vydaním záväzného
stanoviska zo zisťovacieho konania, vyjadriť sa k podkladu, k spôsobu jeho zistenia, prípadne navrhnúť jeho
doplnenie.
OU-BA-OSZP3-2025/364436-0213138/2025
5 / 28
Príslušný orgán vyzval navrhovateľa listom č. OU-BA-OSZP3-2025/364436-016 zo dňa 26.03.2025 na doručenie
doplňujúcich informácií. Listom č. OU-BA-OSZP3-2025/364436-017 zo dňa 26.03.2025 upovedomil príslušný
orgán navrhovateľa o predĺžení doby na vydanie záväzného stanoviska zo zisťovacieho konania podľa § 29 ods. 11.
Podľa § 29 ods. 11 zákona o posudzovaní vydá príslušný orgán záväzné stanovisko zo zisťovacieho konania v lehote
15 dní odo dňa ústneho pojednávania podľa odseku 6, najneskôr však do 60 dní odo dňa doručenia zámeru alebo
oznámenia o zmene navrhovanej činnosti; ak ide o strategickú investíciu podľa osobitného predpisu) vydá záväzné
stanovisko zo zisťovacieho konania prednostne. Vo zvlášť zložitých prípadoch môže príslušný orgán túto lehotu
predĺžiť na 90 dní; v takom prípade písomne informuje navrhovateľa o dôvodoch tohto predĺženia a o očakávanom
termíne vydania záväzného stanoviska zo zisťovacieho konania.
Odpovede navrhovateľa na požiadavky a pripomienky doručené v rámci stanovísk, teda doplňujúce informácie
doručil navrhovateľ v listinnej podobe na Okresný úrad Bratislava dňa 24.04.2025.
Okresný úrad Bratislava listom č. OU-BA-OSZP3-2025/364436-020 zo dňa 06.05.2025 oboznámil dotknuté orgány,
ktoré mali v doručených stanoviskách závažné pripomienky k predmetnému zámeru, s predmetnými doplňujúcimi
informáciami a dal im možnosť vyjadriť sa k predmetným doplňujúcim informáciám.
K zámeru navrhovanej činnosti bolo na Okresný úrad Bratislava podľa § 29 ods. 4 zákona o posudzovaní vplyvov
doručených 11 stanovísk od dotknutých orgánov a jedno nevyžiadané stanovisko od verejnosti. K oboznámeniu s
podkladmi rozhodnutia neboli doručené žiadne stanoviská. Celkovo bolo doručených 12 stanovísk. Stanoviská sú
uvádzané v skrátenej forme:
1. Regionálny úrad verejného zdravotníctva Bratislava, Ružinovská 8, 820 09 Bratislava, list č. RÚVZBA/
OHŽPaZ/4320/6877/2025 zo dňa 04.03.2025, doručený ako e-podanie 07.03.2025
• Z hľadiska ochrany verejného zdravia netrvám na posudzovaní zámeru podľa zákona č. 24/2006 Z. z. v znení
neskorších predpisov pre činnosť „AREÁL VOĽNÉHO ČASU ZLATÉ PIESKY V BRATISLAVE“
• Navrhovaná činnosť nepredstavuje ohrozovanie verejného zdravia ani neprípustné zhoršenie podmienok bývania
v okolí. Bude ďalej posúdená podľa zákona NR SR č. 355/2007 Z. z.
Vyjadrenie OÚ BA:
OÚ BA berie predmetné stanovisko na vedomie
2. Ministerstvo dopravy Slovenskej republiky, sekcia stratégie a plánovania, Námestie slobody 6, 810 05 Bratislava,
list č. 10962/2025/SSP/19591 zo dňa 06.03.2025, doručený ako e-podanie 07.03.2025
• MD SR má k navrhovanej činnosti „Areál voľného času Zlaté Piesky v Bratislave“ nasledovné pripomienky a
požiadavky:
- navrhovanú stavbu je potrebné odsúhlasiť so správcom a vlastníkom ovplyvnených komunikácií;
- žiadame rešpektovať existujúcu dopravnú infraštruktúru a jej ochranné pásma;
- všetky dopravné parametre je potrebné navrhnúť v súlade s príslušnými normami STN a technickými predpismi;
- postupovať podľa ustanovení zákona č. 135/1961 Zb. o pozemných komunikáciách (cestný zákon) v znení
neskorších predpisov a vyhlášky č. 35/1984 Zb. Federálneho ministerstva dopravy, ktorou sa vykonáva zákon o
pozemných komunikáciách (cestný zákon).
• MD SR súhlasí s ukončením procesu posudzovania vplyvov na životné prostredie navrhovanej činnosti „Areál
voľného času Zlaté Piesky v Bratislave“ podľa zákona č. 24/2006 Z. z. o posudzovaní vplyvov na životné prostredie
a o zmene a doplnení niektorých zákonov v znení neskorších predpisov, po uskutočnení zisťovacieho konania, za
podmienky rešpektovania uvedených požiadaviek.
Vyjadrenie OÚ BA
Z vyjadrenia navrhovateľa z doplňujúcich informácií: Navrhovateľ bude rešpektovať uvedené podmienky. Dopravné
parametre budú podrobne riešené v ďalšom stupni projektovej dokumentácie v súlade s príslušnými normami STN
a technickými predpismi. Pri projektovaní, výstavbe a prevádzke navrhovanej činnosti bude príslušná legislatíva
dodržiavaná. Odsúhlasenie navrhovanej činnosti so správcom a vlastníkom dotknutých komunikácií bude riešené v
rámci nasledujúcich povoľovacích konaní stavby.
OU-BA-OSZP3-2025/364436-0213138/2025
6 / 28
OÚ BA požiadavky zo stanoviska akceptoval a zaradil do opatrení tohto záväzného stanoviska. Opatrenia č.: 1 , 2
a 3. OÚ BA Ďalej konštatuje, že dodržiavanie platných zákonov je pre navrhovateľa právne záväzné.
3. Hlavné mesto Slovenskej republiky Bratislava, Primaciálne námestie 1, 814 99 Bratislava, list č. MAGS OEaTI
50225/2025-109224 zo dňa 10.03..2025, doručený ako e-podanie 12.03.2025
• V predloženej dokumentácii absentuje: komplexná dokumentácia stavby obsahujúca všetky údaje potrebné pre
posúdenie navrhovanej činnosti vo vzťahu k ÚPN.
• Predmetná navrhovaná činnosť je riešená vo funkčných plochách: ÚZEMIA ŠPORTU, šport, telovýchova a voľný
čas, číslo funkcie 401, rozvojové územie, kód X. Kód X: rozvojová plocha je natoľko významná alebo špecifická,
že jej regulácia je reálna až na základe preverenia súťažou alebo na podklad podrobnejšieho riešenia na úrovni
urbanistickej štúdie zóny.
• V predmetnej dotknutej funkčnej ploche sú stanovené nasledovné prevládajúce spôsoby využitia funkčných plôch:
kryté a otvorené ihriská, zariadenia a areály športu, telovýchovy a voľného času.
• Konštatujeme, že hlavné mesto SR Bratislava ako dotknutý orgán územného plánovania podľa § 140a ods. 2 zákona
č. 50/1976 Zb. o územnom plánovania stavebnom poriadku (stavebný zákon) v znení neskorších predpisov, vyjadruje
z hľadiska územného plánovania, konkrétne z hľadiska vzťahu navrhovanej činnosti / stavby k ÚPN, súlad, resp.
nesúlad predmetnej stavby s ÚPN vo svojom záväznom stanovisku k investičnej činnosti.
• Dňa 17.01.2025 bola prostredníctvom portálu elektronických služieb mesta Bratislavy podaná žiadosť o vydanie
stavebného stanoviska Hlavného mesta SR Bratislavy k zámeru „Areál voľného času Zlaté piesky v Bratislave“.
Záväzné stanovisko nebolo k dnešnému dňu vydané.
Vyjadrenie OÚ BA
OÚ BA berie uvedené konštatovanie na vedomie. Preukázanie súladu zámeru s aktuálnym územným plánom je
zaradené aj v opatreniach tohto záväzného stanoviska. (Opatrenie č. 15)
• Z hľadiska odvádzania zrážkových vôd z povrchového odtoku uvádzame k navrhovanej činnosti nasledujúcu
pripomienku a upozornenia, ktoré žiadame rešpektovať a doplniť v ďalšom stupni projektovej dokumentácie stavby:
• Na základe hydrogeologického posudku žiadame doplniť návrh dažďovej kanalizácie o hydrotechnické výpočty
množstva zrážkových vôd.
• Upozorňujeme, že SHMÚ v termíne 08/2021 aktualizoval návrhové intenzity dažďa pre Bratislavu, ktoré sa zvýšili.
Pri výpočtoch potrebného objemu retenčných prvkov z návrhovej zrážky je potrebné (pre lokality Ružinov, Trnávka,
Nivy, Podunajské Biskupice, Vrakuňa, Staré Mesto, Nové Mesto, Petržalka, Čunovo, Jarovce, Rusovce, ak je v
území vhodné infiltračné podložie) použiť aktualizovanú 20-ročnú návrhovú prívalovú zrážku p = 0,05, trvajúcu
15 min., s intenzitou i = 244 l.s-1.ha-1 a súčiniteľ odtoku zo striech, spevnených plôch a komunikácií k = 1 (pri
vodonepriepustných povrchoch), aby nebol podhodnotený potrebný záchytný objem pre prívalovú zrážku. Dôvodom
uvedených sprísnených požiadaviek sú prebiehajúce klimatické zmeny, ktoré so sebou prinášajú striedanie dlhých
období sucha s prívalovými dažďami, ktoré sa vyznačujú svojou extrémnosťou a početnosťou a nebezpečenstvom
vzniku lokálnych záplav. Požiadavka je koordinovaná s Okresným úradom Bratislava, SVP, š. p., BVS, a. s. a SHMÚ.
• Upozorňujeme, že nad vsakovacími zariadeniami nie je možné vysádzať vzrastlú zeleň.
Vyjadrenie OÚ BA
OÚ BA uvedené pripomienky akceptovala zohľadnil v opatreniach tohto záväzného stanoviska. Opatrenia č. 22 a 23.
• V rámci ďalšieho povoľovania stavby je potrebné pre výrub drevín vyžiadať súhlas orgánu ochrany prírody a
krajiny podľa § 47 zákona č. 543/2002 Z. z. o ochrane prírody a krajiny v znení neskorších predpisov.
Vyjadrenie OÚ BA
OÚ BA konštatuje, že ide o požiadavku vyplývajúcu zo zákona, ktorá je pre navrhovateľa záväzná.
• Výrub drevín je potrebné uskutočniť prednostne v mimohniezdnom období. V súvislosti s výrubom drevín žiadame
realizovať ornitologický prieskum, vrátane biologického monitoringu a rešpektovať opatrenia, ktoré vyplynú z
týchto dokumentov. Ochranu drevín, ktoré sú na základe dendrologického prieskumu určené na zachovanie a mohli
by byť ohrozené mechanickým poškodením počas výstavby, žiadame zabezpečiť podľa STN 83 7010 Ochrana
prírody; Ošetrovanie, udržiavanie a ochrana stromovej vegetácie a podľa arboristického štandardu „Ochrana drevín
pri stavebnej činnosti“.
OU-BA-OSZP3-2025/364436-0213138/2025
7 / 28
• Do sadovníckych úprav žiadame uprednostňovať domáce druhy drevín, odolnejšie voči dopadom klimatickej
zmeny a overené druhy a kultivary introdukovaných drevín. S ohľadom na plánovaný rekreačný areál je potrebné
vysádzať nealergénne a nejedovaté druhy drevín, vytvoriť v riešenom území dostatočný tieň na príjemné trávenie
voľného času.
• S ohľadom na potrebu zmierňovania dopadov klimatickej zmeny žiadame realizovať adaptačné opatrenia
(vegetačné strechy, stromoradia, vodozádržné opatrenia - dažďové záhrady, retenčno-vsakovacie systémy,
vodopriepustné povrchy, výsadbu popínavej zelene na vhodných miestach).
Vyjadrenie OÚ BA
Z vyjadrenia navrhovateľa z doplňujúcich informácií: znesené požiadavky ohľadom výrubu a ochrany drevín s
oporou v platnej legislatíve budú rešpektované.
OÚ BA konštatuje, že požiadavky týkajúce sa výrubu drevín v mimo hniezdnom období a ochrany drevín sú súčasťou
opatrení tohto záväzného stanoviska. Opatrenia č 6 a 16. Požiadavky k sadovníckym úpravám sú súčasťou opatrenia
č. 9.
• Riešené územie navrhovanej činnosti sa nachádza v prvom stupni územnej ochrany podľa zákona č. 543/2002
Z. z. o ochrane prírody a krajiny v znení neskorších predpisov, realizáciou navrhovanej činnosti nebudú dotknuté
chránené.
• Navrhovaná činnosť okrajovo zasahuje do regionálneho biocentra Zlaté piesky.
• Z hľadiska platnej záväznej regulácie ochrany prírody je potrebné rešpektovať RBc Zlaté piesky (vrátane jeho
platnej hranice), aktuálne platný dokument RÚSES a stanovisko príslušného orgánu ochrany prírody.
• Upozorňujeme, že Regionálny územný systém ekologickej stability okresu Bratislava - mesto (spracovaný
spoločnosťou ESPRIT s. r. o., 2019) nie je k dnešnému dňu schválený Okresným úradom Bratislava.
Vyjadrenie OÚ BA
Z vyjadrenia navrhovateľa z doplňujúcich informácií: Aktuálne platný dokumentu RÚSES je v najväčšej možnej
miere rešpektovaný a zohľadnený v predloženom zámere EIA. Areál navrhovanej činnosti zasahuje svojou
východnou časťou do okrajovej západnej časti biocentra RBc Zlaté piesky. Miera zásahov do prostredia brehov na
severnom a južnom okraji riešeného územia bude však okrem ošetrenia vzrastlej zelene minimálna. V rámci brehu
nebudú umiestňované žiadne stavby budov. V rámci výstavby a prevádzky navrhovanej činnosti bude rešpektovaná
v tom čase aktuálne platná príslušná dokumentácia RÚSES. V rámci zisťovacieho konania nebolo k navrhovanej
činnosti doručené stanovisko príslušného orgánu ochrany prírody, z uvedeného dôvodu ho možno v zmysle § 29
ods. 4 Zákona 24/2006 Z.z. považovať za súhlasné. K zámeru bolo zároveň doručené stanovisko Štátnej ochrany
prírody SR (č. ŠOP SR/275-003/2025, zo dňa 11.03.2025) v ktorom sa uvádza, že navrhovaná činnosť je z hľadiska
záujmov ochrany prírody prijateľná a preto nepožadujú pokračovať v procese hodnotenia vplyvov.
OÚ BA požiadavky akceptoval a zaradil do opatrení tohto záväzného stanoviska (Opatrenie č. 7)
• Vo vzťahu k plánovaným tepelným čerpadlám voda-voda upozorňujeme na potrebu povolenia orgánu štátnej vodnej
správy v zmysle § 21 ods. 1 písm. b) a c) a § 26 zákona č. 364/2004 Z. z. o vodách v znení neskorších predpisov (ďalej
len vodný zákon). Súčasne upozorňujeme na potrebu plnenia ustanovení zákona č. 569/2007 Z. z. o geologických
prácach v znení neskorších predpisov (s dôrazom na spracovanie podrobného hydrogeologického prieskumu § 2
ods. 3 písm. b) bod 2 geologického zákona a vypracovanie a schválenie záverečnej správy).
• Pri návrhu a realizácii navrhovanej činnosti (zakladaní stavby a realizácii stavebných objektov), návrhu a realizácii
tepelných čerpadiel voda-voda, vodozádržných systémov, retenčno-vsakovacích systémov, žiadame rešpektovať
odporúčania, závery, zhodnotenia a usmernenia vyplývajúce z Podrobného inžinierskogeologického prieskumu
„Bratislava - Zlaté Piesky, RELAX“ (INGEVA, 2019), Hydrologického posúdenia zdrojov podzemných vôd (EQUIS
spol. s r. o., 10/2024), budúceho podrobného hydrogeologického prieskumu a ostatných vykonaných relevantných
odborných posúdení v zmysle znenia platných všeobecne záväzných právnych predpisov.
• Upozorňujeme na povinnosť požiadať orgán štátnej vodnej správy o vyjadrenie v zmysle § 28 vodného zákona a
aj na potrebu rešpektovania stanoviska správcu povodia SVP, š. p..
• Upozorňujeme, že štrkovisko Zlaté Piesky je rybárskym revírom 1-1180-1-1 Štrkovisko Zlaté piesky, na ktorom
hospodári MsO SRZ Bratislava II. Z dôvodu plánovaných zásahov na brehu štrkoviska a na ploche štrkoviska, v
ďalšom stupni projektovej dokumentácie stavby je potrebné si vyžiadať a rešpektovať stanovisko rybárskeho zväzu.
• V ďalšom stupni projektovej dokumentácie stavby žiadame bližšie špecifikovať plánovaný lapač tukov (spomínaný
na str. 48 v texte).
OU-BA-OSZP3-2025/364436-0213138/2025
8 / 28
Vyjadrenie OÚ BA
OÚ BA uvedené pripomienky zohľadnil v tomto záväznom stanovisku. Opatrenia č. 24, 25 a 26.
• Upozorňujeme na potrebu rešpektovať zákon č. 355/2007 Z. z. o ochrane, podpore a rozvoji verejného zdravia a
vyhlášky MZ SR č. 549/2007 Z. z., ktorou sa ustanovujú podrobnosti o prípustných hodnotách hluku, infrazvuku a
vibrácií a o požiadavkách na objektivizáciu hluku, infrazvuku a vibrácií v životnom prostredí.
• Požadujeme zabezpečiť, aby práce pri výstavbe rekreačného areálu neprekračovali najvyššie prípustné hladiny
hluku vo vonkajšom prostredí - na stavenisku používať iba stroje a zariadenia vhodné k danej činnosti a zabezpečiť
ich pravidelnú údržbu a kontrolu.
• V prípade potreby žiadame realizovať vhodné protihlukové opatrenia.
Vyjadrenie OÚ BA
OÚ BA uvedené pripomienky zohľadnil v tomto záväznom stanovisku. Opatrenie č. 27.
• V ďalšom stupni projektovej dokumentácie stavby žiadame k jednotlivým druhom odpadov uviesť aj ich
predpokladané množstvá a spôsoby ich následného nakladania podľa zákona č. 79/2015 Z. z. (činnosťou R alebo
D) tak, aby bola rešpektovaná hierarchia odpadového hospodárstva pri nakladaní so stavebnými odpadmi, aj § 77
zákona č. 79/2015 Z. z. a pri nakladaní s komunálnymi odpadmi VZN č. 18/2023.
• Nie je akceptovateľný uvedený spôsob, cit.: „Budúci dodávateľ stavieb zabezpečí odvoz tohto odpadu na vyhradené
skládky odpadov, ktorých poloha bude určená v rámci projektu organizácie výstavby v ďalšom stupni projektovej
dokumentácie stavby.“
• V tabuľke (Odpady vznikajúce počas výstavby) zároveň žiadame v ďalšom stupni projektovej dokumentácie stavby
doplniť údaje o množstve a spôsobe nakladania s odpadom: č. druhu 20 02 01 biologický rozložiteľný odpad, ktorý
vznikne pri výrube drevín a krov v dotknutom území.
• V ďalšom stupni projektovej dokumentácie stavby zároveň žiadame doplniť do tabuľky (Odpady vznikajúce počas
prevádzky) komunálne odpady z domácnosti skupiny 20, ktoré je povinnosť triediť podľa VZN č. 18/2023, a to
najmä odpad: č. 20 01 03 viacvrstvové kombinované materiály na báze lepenky (kompozity na báze lepenky), č. 20
01 04 obaly z kovu, č. 20 01 10 šatstvo.
• V ďalšom stupni projektovej dokumentácie stavby žiadame doplniť do tabuľky Odpady vznikajúce pri údržbe a
prevádzke tukov zo skupiny / podskupiny 19 08. Upozorňujeme, že pre navrhované „polozapustené kontajnery“
je potrebné podľa § 11 VZN č. 18/2023 požiadať „o súhlas so zámerom na použitie polopodzemného kontajnera
na zmesový odpad“ hlavné mesto, ktoré vydá stanovisko k použitiu takéhoto kontajnera až po doručení stanoviska
oprávnenej osoby na zber a prepravu zmesového odpadu a príslušnej mestskej časti.
Vyjadrenie OÚ BA
OÚ BA uvedené pripomienky zohľadnil v tomto záväznom stanovisku. Opatrenie č. 4.
• Hlavné mesto SR Bratislava netrvá na tom, aby navrhovaná činnosť bola predmetom ďalšieho posudzovania
vplyvov na životné prostredie a žiada splniť nasledujúce požiadavky:
• Rešpektovať aktuálne platný dokument RÚSES, RBc Zlaté piesky (vrátane platnej hranice) a stanovisko
príslušného orgánu ochrany prírody.
• Rešpektovať pripomienky, týkajúce sa výrubu a ochrany drevín a sadovníckych úprav, uvedené v tomto stanovisku.
• Vzhľadom na plánovaný početný výrub drevín a terénne úpravy vykonať ornitologický prieskum a biologický
monitoring (prieskum fauny spracovaný odborne spôsobilou osobou).
• Vzhľadom na to, že vodná plocha štrkoviska Zlatých pieskov predstavuje aj rybársky revír, vyžiadať a rešpektovať
aj stanovisko rybárskeho zväzu.
• Rešpektovať stanovisko správcu povodia SVP, š. p., pripomienky a upozornenia uvedené v tomto stanovisku
súvisiace s nakladaním so zrážkovými vodami, ochranou vody, využívaním podzemnej vody - plnením ustanovení
vodného zákona a zákona č. 569/2007 Z. z. o geologických prácach v znení neskorších predpisov. V ďalšom stupni
projektovej dokumentácie stavby doplniť bližšiu špecifikáciu plánovaného lapača tukov.
• Vo vzťahu k hluku žiadame rešpektovať zákon č. 355/2007 Z. z. o ochrane, podpore a rozvoji verejného zdravia
a vyhlášku MZ SR č. 549/2007 Z. z., ktorou sa ustanovujú podrobnosti o prípustných hodnotách hluku, infrazvuku
a vibrácií a o požiadavkách na objektivizáciu hluku, infrazvuku a vibrácií v životnom prostredí a v prípade potreby
realizovať vhodné protihlukové opatrenia.
• Vo vzťahu k nakladaniu s odpadmi doplniť v ďalšom stupni projektovej dokumentácie stavby údaje v zmysle časti
„Odpady“ tohto stanoviska.
OU-BA-OSZP3-2025/364436-0213138/2025
9 / 28
Vyjadrenie OÚ BA
OÚ BA predmetné požiadavky akceptoval a zaradil do opatrení tohto záväzného stanoviska č.: 4, 7, 8, 9, 16, 25. OÚ
BA ďalšej konštatuje, že dodržiavanie aktuálne platných zákonov a predpisov je pre navrhovateľa povinné, preto
príslušný orgán tieto požiadavky nezaradil do tohto záväzného stanoviska.
4. Mestská časť Bratislava-Ružinov, Mierová 21, 827 05 Bratislava, list č. OOTZP/OŽP/4264/9625/2025/GrM zo
dňa 05.03.2025, doručený ako e-podanie 11.03.2025
• Mestskej časti ako aj hlavnému mestu je z úradnej činnosti známe, že stavebník aktuálne rieši procesy pre
zmenu územného plánu v časti funkčnej plochy 401 na funkčnú plochu 101 - viacpodlažná zástavba obytného
územie (rozsah cca 2,5 ha). V decembri 2024 požiadal o vydanie stanoviska dotknutý orgán územného plánovania,
Bratislavský samosprávny kraj, k dokumentácií ,,Koncept návrhu na zmenu územného plánu Hlavného mesta SR
Bratislavy” 12/2024. Pokiaľ má časť funkčnej plochy riešeného územia prejsť zmenou funkcie, pričom ide o územie
vo vlastníctve investora a budúci územný rozvoj je investorovi v aktuálnom čase známy, požadujeme aby bola táto
skutočnosť zohľadnená v predloženej dokumentácií a pri preukázaní súladu navrhovanej činnosti s UPN sa pracovalo
s reálnou budúcou výmerou ostávajúcej funkčnej plochy 401 - šport, telovýchova a voľný čas. Z vyššie uvedeného
dôvodu považujeme aktuálny výpočet občianskej vybavenosti za zavádzajúci.
• Časťou riešeného územia sú aj pozemky parcela č. 16780/1 a 16780/7 k.ú. Trnávka v celkovej výmere 6 944 m2,
ktoré sú vo vlastníctve Hlavného mesta SR Bratislavy. Projektová dokumentácia umiestňuje na uvedené pozemky
stavebné objekty SO 108 Úprava nábrežia, SO109 Mólo s vodnou vežou, SO 110 Mólo a čiastočne SO 111 Oplotenie
areálu. V zámere nie je uvedené aký vzťah má investor k uvedeným pozemkom pre účely realizácie stavby a následnú
ďalšiu prevádzku areálu, keďže pozemky majú byť súčasťou areálu s regulovaným vstupom. Realizáciou zámeru sa
predmetné pozemky vo verejnom vlastníctve stanú súčasťou areálu v súkromnom vlastníctve. Máme za to, že návrh
riešenia majetkových vzťahov by mal predchádzať povoľovaciemu procesu činnosti, nakoľko prípadné nedoriešenie
týchto vzťahov bude mať za následok zmenu urbanistického riešenia predloženého zámeru.
• Odporúčame pokračovať v procese EIA, vypracovaním Správy o hodnotení, s posúdením vyššie uvedených
skutočností.
Vyjadrenie OÚ BA:
Navrhovateľ sa v rámci doplňujúcich informácií vyjadril, že dokumentácia spracovaná v zmysle zákona č.
24/2006 Z.z. nenahrádza dokumentáciu spracovanú pre potreby konaní v zmysle stavebného zákona / zákona o
územnom plánovaní. Súlad navrhovanej činnosti s územným plánom, ako aj vlastnícke vzťahy budú riešené v
povoľovacom konaní. Na účely vydania záväzného stanoviska k investičnej činnosti sa predkladá dokumentácia
do ktorej by mali byť zapracované už aj výsledky právoplatne ukončeného procesu posudzovania vplyvov. Hlavné
mesto SR Bratislava v rámci zisťovacieho konania ako dotknutý orgán, orgán územného plánovania / správca
mestských majetkov, doručila k navrhovanej činnosti svoje stanovisko (č. MAGS OEaTI 50225/2025-109224, zo
dňa 10.03.2025) v ktorom uvádza, že Hlavné mesto SR Bratislava netrvá na tom, aby navrhovaná činnosť bola
predmetom ďalšieho posudzovania vplyvov na životné prostredie.
OÚ BA k predmetnej pripomienke konštatuje, že podrobné vyhodnotenie súladu navrhovanej činnosti s územným
plánom je v kompetencii hlavného mesta SR Bratislava v rámci záväzného stanoviska k investičnej činnosti v
povoľovacom konaní. OÚ BA preukázanie súladu navrhovanej činnosti s územným plánom zaradil do opatrení tohto
záväzného stanoviska (Opatrenie č. 15)
• V predloženom zámere je navrhovaný areál voľného času umiestnený na v súčasnosti nevyužitej a neudržiavanej
ploche medzi jazerom Zlaté piesky a ulica Studená. Na pozemky sa vzťahuje 1. stupeň ochrany prírody. Pri stavbe
by malo prísť k pomerne rozsiahlemu výrubu existujúcich drevín na ploche. Väčšinu drevín tvoria dreviny náletové,
mäkké dreviny. Za povolené výruby drevín je v zmysle zákona o ochrane prírody potrebné vysadiť náhradnú
výsadbu. V zámere sa neuvádza či zostatková plocha je dostatočná pre tak rozsiahlu náhradnú výsadbu, ani náhradné
pozemky vhodné na náhradnú výsadbu.
• Záujmová plocha bezprostredne susedí s vodnou plochou jazera Zlaté Piesky, na brehu ktorých sa nachádzajú
hodnotné pobrežné porasty. Odporúčame, aby stavebné práce a objekty spojené s týmto zámerom nezasahovali do
týchto porastov.
Vyjadrenie OÚ BA:
OU-BA-OSZP3-2025/364436-0213138/2025
10 / 28
Navrhovateľ sa v rámci doplňujúcich informácií vyjadril, že plánovaný výrub drevín bude riešený v samostatnom
výrubovom konaní v rámci ktorého sa určia podmienky výrubu ako aj podmienky náhradnej výsadby. Podmienky
uvedené v príslušnom rozhodnutí o výrube drevín budú rešpektované a splnené. Pre potreby zhodnotenia stavu
drevín a určenia ich spoločenskej hodnoty bol vypracovaný dendrologický prieskum ktorý je súčasťou príloh zámeru.
Dendrologický prieskum uvádza spoločenskú hodnotu hodnotených drevín aj so zohľadnením prirážkových indexov
týkajúcich sa pobrežných porastov.
OÚ BA v opatreniach tohto záväzného stanoviska zohľadnil preferovanie náhradnej výsadby pred finančnou
náhradou za výrub . (Opatrenie č. 8)
• V prípade povolenia zámeru požadujeme dodržanie týchto podmienok:
• Minimalizovať výrub a na čo najmenšiu mieru a nezasahovať do pobrežných porastov jazera.
• Podľa zákona č. 543/2002 Z. z. o ochrane prírody a krajiny v znení neskorších predpisov podľa § 47 je vlastník,
správca alebo nájomca pozemku, na ktorom sa nachádza drevina, sa o ňu starať, najmä ju ošetrovať a udržiavať.
• V prípade, že dreviny sú v kolízii s plánovaným zámerom stavby a je potrebné drevinu odstrániť, v zmysle tohto
zákona je potrebné o výrub drevín požiadať príslušný správny orgán (mestskú časť).
• Žiadame chrániť životné prostredie a dodržiavať všetky povinnosti vyplývajúce z VZN MČ Bratislava-Ružinov
č. 14/2016 o dodržiavaní čistoty a poriadku na území mestskej časti Bratislava-Ružinov a tiež zabezpečiť ochranu
drevín v súlade s normou STN 83 7010 Ochrana prírody. Ošetrovanie, udržiavanie a ochrana stromovej vegetácie a
Arboristickým štandardom 2: Ochrana drevín pri stavebnej činnosti. - Upozorňujeme, že výkopové práce sa podľa
STN 83 7010 nesmú vykonávať v koreňovom priestore. Ak to vo výnimočných prípadoch nie je možné zabezpečiť,
musí sa výkop vykonávať ručne a nesmie sa viesť bližšie ako 2,5 m od päty kmeňa, pri hĺbení výkopov sa nesmú
prerušiť korene hrubšie ako 3 cm.
• Minimalizovať státie a prejazdy motorových vozidiel na vegetačných plochách a pod korunami stromov.
• V prípade poškodenia verejnej plochy (chodník, komunikácia, trávnik) stavebnou činnosťou sa požaduje ich
obnova v čo najkratšom termíne.
Vyjadrenie OÚ BA:
Navrhovateľ sa v rámci doplňujúcich informácií vyjadril, že predmetné vyššie uvedené požiadavky budú splnené
počas výrubu drevín, resp. stavebných prác.
OÚ BA konštatuje, že požiadavky uvedené vyššie sa zväčša týkajú dodržiavania zákonov, ktoré sú pre navrhovateľa
záväzné. Predmetné požiadavky zohľadnil OÚ BA v tomto záväznom stanovisku. Opatrenia č. 8, 16, a 17.
• Žiadame navrhnúť vhodné vodozádržné opatrenia v súlade so strategickým dokumentom „Stratégia adaptácie na
nepriaznivé dôsledky zmeny klímy v mestskej časti Bratislava-Ružinov.“
• Odporúčame parkovacie miesta riešiť priepustnými materiálmi, a vysadenie drevín medzi parkovacími miestami v
systéme Treeparker, ktoré poskytujú dostatočný priestor pre rast koreňového systému a vsakovanie dažďovej vody.
• Pripomíname dodržiavanie všeobecných podmienok pri stavbách, čo by malo byť zohľadnené už pri vypracovaní
projektovej dokumentácie.
• V ďalšom stupni požadujeme zakreslenie návrhu náhradnej výsadby do projektovej dokumentácie so zohľadnením
trás plánovaných inžinierskych sietí a podzemných stavieb. - do náhradnej výsadby žiadame zaradiť dreviny a krovitý
porast odolný voči klimatickým zmenám s prihliadnutím na urbánne prostredie, environmentálne, estetické funkcie
a podmienky stanovišťa.
Vyjadrenie OÚ BA:
Z vyjadrenia navrhovateľa z doplňujúcich informácií: Vodozádržné opatrenia sú navrhované v súlade s uvedeným
dokumentom. V rámci navrhovanej činnosti sú navrhované postupy udržateľného hospodárenia so zrážkovými
vodami, ktorých cieľom je zamedziť vysušovanie mestskej krajiny a znížiť odtok zrážkových vôd do kanalizácie.
Navrhované sú retenčné nádrže a odvádzanie dažďových vôd do vsakovacích systémov, ako aj realizácia
vegetačných striech a pod. Možnosť realizácie uvedených odporúčaní riešenia parkovacích miest priepustnými
materiálmi a vysadenie drevín medzi parkovacími miestami bude preverená vo vyššom stupni projektovej
dokumentácie. Návrh náhradnej výsadby bude podrobne riešený vo vyššom stupni projektovej dokumentácie v rámci
projektu sadových úprav.
OÚ BA konštatuje, že navrhovateľ navrhol vodozádržné opatrenia, ukotvenie týchto opatrení v zmysle pripomienok
zohľadnil OÚ BA v záväznom stanovisku (Opatrenie č. 18). Požiadavka parkovacích miest s vysadením stromov je
premietnutá v opatrení č. 19. OÚ BA k požiadavke dodržiavania všeobecných podmienok pri stavbách konštatuje,
že ide o zákonnú povinnosť navrhovateľa. Požiadavka projektu náhradnej výsadby je zohľadnená v opatrení č. 9.
OU-BA-OSZP3-2025/364436-0213138/2025
11 / 28
• Vzhľadom na plánované aktivity a zámery v okolí Zlatých pieskov aj inými súkromnými investormi v severnej
časti územia Zlatých pieskov ako aj aktivitami Hlavného mesta Bratislavy je z hľadiska ochrany povrchových
a podzemných vôd a ochrany fauny a flóry toto územie veľmi citlivé a zraniteľné pre zachovanie udržateľného
rozvoja. Všetky investičné zámery musia v maximálnej miere eliminovať riziká vzniku prevádzkových nehôd,
havárií, mimoriadnych udalostí s možnými nepriaznivými vplyvmi na zdravie človeka a okolité životné prostredie.
Každý zásah plánovanej výstavby, ako je navrhovaný v danom území Zlatých pieskov bude mať vplyv na ochranu
povrchových vôd, z dôvodu, že v danej lokalite nie sú riešené inžinierske siete pri odkanalizovaní objektov, čo
bude mať negatívny vplyv na podzemné a povrchové vody. Je žiadúce, aby sa územie Zlatých pieskov komplexné
spracovalo v kontexte širších vzťahov s koncepčnými dlhodobými zámermi, kde bude vyhodnotenie vplyvov na
životné prostredie z hľadiska ochrany vôd ako aj ochrany prírody (fauna a flóra) predmetného územia.
• Z uvedeného dôvodu mestská časť požaduje spracovať v ďalšom stupni Správu o hodnotení z hľadiska ochrany
povrchových vôd a primeraného zastúpenia zelene, kde požadujeme:
• Komplexne riešiť priestorové usporiadanie a funkčné využitie celého územia Zlatých pieskov.
• V ďalšom stupni prípravy stavby vykonať podrobný hydrogeologický prieskum.
• Z hľadiska ochrany povrchových a podzemných vôd spracovať v dokumentácii preventívne opatrenia na pre prípad
havárií použiť plán havarijných opatrení na likvidáciu škôd.
• Zosúladenie individuálnych a verejných záujmov v kontexte vymedzených vlastníckych vzťahov k pozemkom.
• Doplnenie riešeného územia o verejné/komunitné priestory, riešiť technickú a dopravnú vybavenosť v súčinnosti
aj s inými plánovanými zámermi s ohľadom na primerané zachovanie zelene.
• Z vyššie uvedených dôvodov mestská časť Bratislava-Ružinov požaduje, aby sa predmetný zámer ďalej posudzoval
v správe o hodnotení ako EIA v zmysle zákona č. 24/2006 Z. z o posudzovaní vplyvov na životné prostredie a o
zmene a doplnení niektorých zákonov v znení neskorších predpisov.
Vyjadrenie OÚ BA:
Z vyjadrenia navrhovateľa z doplňujúcich informácií: Konštatujeme, že navrhovaná činnosť nie je svojim funkčným
riešením z hľadiska ochrany povrchových a podzemných vôd a ochrany fauny a flóry riziková. Vplyvy na
povrchové / podzemné vody ako aj vplyvy na faunu a flóru boli podrobne opísané v predloženom zámere
EIA. Pri posudzovaní havárií látok škodiacich vodám vychádzame zo skutočnosti, že hodnotená činnosť bude
stavebno-technicky a organizačne zabezpečená proti prieniku znečistenia do podzemných vôd (napr. cez navrhovanú
areálovú delenú kanalizáciu). V rámci navrhovanej činnosti sa počíta s výstavbou splaškovej kanalizácie a
dažďovej kanalizácie s odlučovačom ropných látok. Uvedeným spôsobom bude dostatočne zabezpečené čistenie
odpadových vôd / vôd z povrchového odtoku v areáli. Navrhovaná činnosť nebude odvádzať splašky, resp.
znečistené dažďové vody z okolitých pozemkov a preto je požiadavka na komplexné spracovanie územia z
hľadiska ochrany vôd a prírody v rámci procesu posudzovania vplyvov neopodstatnená. Uvedenú problematiku rieši
územnoplánovacia dokumentácia, resp. iné strategické dokumenty, ktoré prechádzajú procesom SEA (posudzovanie
územnoplánovacích a strategických dokumentácií). Súlad navrhovanej činnosti s územným plánom bude overený
v povoľovacom konaní. Taktiež konštatujeme, že priestory areálu nebudú určené pre parkovanie vozidiel
prevážajúcich nebezpečné látky, resp. nebude tu dochádzať k skladovaniu nebezpečných látok a prípravkov, ktoré by
predstavovali riziko pre zdravie budúcich / okolitých obyvateľov, zamestnancov a návštevníkov areálu. Z pohľadu
navrhovanej činnosti budú počas jej realizácie prijaté príslušné technické a organizačné opatrenia. Priame vplyvy
na kvalitu povrchových a podzemných vôd sa neočakávajú.
OÚ BA k požiadavke k zosúladeniu vlastníckych vzťahov k pozemkom, a k funkcii jednotlivých plôch územia sa
prikláňa k názoru navrhovateľa riešeného vyššie v tomto záväznom stanovisku, v zmysle že ide o predmet riešenia
v ďalších povoľovacích konaniach a súlad s územným plánom bude riešený v záväznom stanovisku hlavného mesta
SR Bratislava. OÚ BA zaradil do opatrení tohto rozhodnutia realizáciu podrobného hydrogeologického prieskumu
(Opatrenie č. 13) . OÚ BA takisto zohľadnil požiadavku spracovania preventívnych opatrení a plánu pre prípad
havárií (Opatrenie č. 21)
5. Dopravný úrad, Letisko M.R.Štefánika, 823 05 Bratislava, list č. 9597/2025/ROP-003-P/14187 zo dňa 12.03.2025,
doručený ako e-podanie 13.03.2025)
• Dopravný úrad ako dotknutý orgán štátnej správy na úseku civilného letectva podľa ustanovenia § 28 ods. 5 písmena
d) zákona č. 143/1998 Z. z. o civilnom letectve (letecký zákon), Vám z hľadiska ochrany záujmov civilného letectva
oznamuje, že riešené územie sa nachádza v ochranných pásmach (ďalej len „OP“):
OU-BA-OSZP3-2025/364436-0213138/2025
12 / 28
- Letiska M.R. Štefánika, Bratislava (ďalej len „letisko“), určených rozhodnutím Štátnej leteckej inšpekcie zn.
1-66/81 zo dňa 03.07.1981, v spojení s rozhodnutím Dopravného úradu č. 3755/2014/ROP-022-OP/36087 zo dňa
10.12.2014 o zmene ochranných pásiem Letiska M. R. Štefánika, Bratislava a
- leteckého pozemného zariadenia „Radar pre koncovú riadenú oblasť Letiska M.R. Štefánika (TAR LZIB – sektor
A)“ (ďalej len „radar“), určených Rozhodnutím Leteckého úradu Slovenskej republiky č. 1908/313-638-OP/2007
zo dňa 27.04.2009.
• Z ktorých vyplývajú pre riešené územie nasledovné zákazy a obmedzenia:
- výškové obmedzenie stavieb (objekty vrátane všetkých zariadení umiestnených na ich vrcholoch a strechách /
komíny, vzduchotechnika, reklamné zariadenia/logá, antény, technológie a pod./), ostatných objektov a zariadení
nestavebnej povahy /vrátane najvyššieho bodu stavebných mechanizmov použitých pri realizácii stavby (veža,
tiahlo, maximálny zdvih ramena žeriava, betónpumpy a pod/ je určené:
a) OP prechodovej prekážkovej roviny letiska a OP prechodovej plochy radaru v rozmedzí nadmorských výšok
161,8 – 172,00 m n.m. Bpv od úrovne ±0,0, t. j. v rozmedzí výšok 28,3 – 38,5 m, pričom obmedzujúca výška stúpa
na pozemku v sklone 1:8 /12,5%/ v smere od predĺženej osi letiska (pri úrovni ± 0,00=133,5 m n.m. Bpv, určenej v
predloženom zámere navrhovanej činnosti – Mapa č.4 Celková situácia);
b) OP vnútornej vodorovnej prekážkovej roviny letiska a OP vodorovnej roviny radaru, a to nadmorskou výškou
172,0 m n.m. Bpv, t. j. výškou cca 38,5 m od úrovne ± 0,00 v závislosti od polohy posudzovaného bodu.
• Keďže sa jednotlivé OP prelínajú, záväznou nadmorskou výškou je výška stanovená OP s nižšou hodnotou.
- zákaz realizovať nové vzdušné vedenia, prípojky a prekládky vedenia VN a VVN, ktoré by mohli ohroziť
bezpečnosť leteckej prevádzky; ich realizácia podlieha súhlasu Dopravného úradu (OP s obmedzením stavieb
vzdušných vedení VN a VVN letiska);
- zákaz vykonávať činnosti, zriaďovať stavby a prevádzky, ktoré by viedli k zvýšenému výskytu vtáctva (vonkajšie
ornitologické OP letiska);
- na povrchovú úpravu stavebných objektov, prípadne na povrchovú úpravu iných objektov a zariadení musia byť
použité materiály a farby s nereflexnou úpravou, resp. použiť takú úpravu, ktorá svojím charakterom nemôže odpútať
pozornosť posádky lietadiel, prípadne ju oslepiť; svetelný lúč svietidiel použitých na osvetlenie stavebných objektov,
areálu, spevnených plôch, komunikácií, a pod. musí byť nasmerovaný priamo na povrch osvetľovanej plochy tak,
aby nemohlo dôjsť k oslepovaniu a klamaniu posádok lietadiel. V tomto priestore je taktiež zakázané použitie
silných svetelných zdrojov a zariadení na generovanie alebo zosilňovanie elektromagnetického žiarenia (laser)
takým spôsobom, že by mohla byť ohrozená bezpečnosť leteckej prevádzky (OP proti nebezpečným a klamlivým
svetlám).
• Zámer navrhovanej činnosti s predpokladanou najvyššou výškou stavebných objektov 31,6 m od úrovne ±0,00,
t. j. s nadmorskou výškou cca 165,1 m n.m. Bpv (hotel), rešpektuje OP letiska a OP radaru. V prípade dočasného
prekročenia OP stavebnými mechanizmami Dopravný úrad určí podmienky na zaistenie bezpečnosti leteckej
prevádzky v rámci odsúhlasenia projektovej dokumentácie pre územné rozhodnutie stavby, v ktorom sa určia okrem
iného aj prípadné požiadavky leteckého prekážkového značenia stavebných mechanizmov. Predmetné obmedzenia
vyplývajúce z ochranných pásiem letiska a radaru žiadame pri realizácii stavby rešpektovať.
• Z pohľadu Dopravného úradu neexistujú vplyvy, ktoré by mali byť pri zámere navrhovanej činnosti posúdené
podrobnejšie, teda také, ktoré by mali byť posudzované podľa zákona č. 24/2006 Z. z. o posudzovaní vplyvov na
životné prostredie a o zmene a doplnení niektorých zákonov v znení neskorších predpisov.
• Dovoľujeme si Vás informovať, že toto stanovisko je vydané len z hľadiska záujmov civilného letectva.
Vyjadrenie OÚ BA:
Navrhovateľ sa v rámci doplňujúcich informácií vyjadril, že predmetné obmedzenia vyplývajúce z ochranný pásiem
letiska a radaru budú pri realizácii stavby rešpektované.
OÚ BA požiadavky zo stanoviska akceptovala zaradil do opatrení tohto záväzného stanoviska. (Opatrenie č. 14)
6. Ministerstvo cestovného ruchu a športu Slovenskej republiky, sekcia koordinácie a transformácie, odbor
transformácie cestovného ruchu, Pribinova 32, 811 06 Bratislava, list č. MCRS-2025-SP-00101MCRS-2025-
ZA-02473 zo dňa 10.03.2025, doručený 13.03.2025
• Ministerstvo cestovného ruchu a športu Slovenskej republiky nemá pripomienky k zámeru navrhovanej činnosti.
Vyjadrenie OÚ BA:
OÚ BA berie predmetné stanovisko na vedomie.
OU-BA-OSZP3-2025/364436-0213138/2025
13 / 28
7. Ministerstvo životného prostredia Slovenskej republiky, sekcia geológie a prírodných zdrojov, odbor geológie a
štátnej geologickej správy, Námestie Ľudovíta Štúra 1, 812 35 Bratislava, list č. 9773/2025-5.313973/2025 zo dňa
13.03.2025, doručený ako e-podanie 13.03.2025
• Informácie o geologických a hydrogeologických pomeroch a ložiskách nerastných surovín sú s ohľadom na
charakter navrhovanej činnosti a štádium procesu posudzovania vplyvov primerané.
• Vplyvy navrhovanej činnosti na horninové prostredie vrátane podzemných vôd a ložísk nerastných surovín sú v
prezentovanom oznámení o zmene navrhovanej činnosti s ohľadom na jej charakter a štádium procesu posudzovania
vplyvov popísané taktiež primerane.
• Stavba je navrhnutá a bude realizovaná tak, aby v maximálnej možnej a známej miere eliminovala možnosť
kontaminácie horninového prostredia. Prijaté stavebné, konštrukčné a prevádzkové opatrenia minimalizujú možnosť
kontaminácie horninového prostredia v etape výstavby a prevádzky hodnotenej činnosti. Vplyv zámeru navrhovanej
činnosti realizáciou technických opatrení nebude predstavovať významný negatívny vplyv na horninové prostredie.
• Za predpokladu štandardnej prevádzky zámeru navrhovanej činnosti sa neočakávajú vplyvy, ktoré by mali
významný negatívny vplyv na režim podzemných a povrchových vôd.
• Vzhľadom k výsledkom hydrologického posúdenia podzemných vôd (Šujan, 2024) spracovaného rámci
projektovej prípravy k navrhovanej činnosti, je možné konštatovať, že realizáciou navrhovanej činnosti nedôjde
k významnému ovplyvneniu prúdenia, režimu a kvality podzemných a povrchových vôd v riešenom území. V
ďalšom stupni prípravy stavby, v rámci dokumentácie pre stavebné povolenie bude na lokalite vykonaný podrobný
hydrogeologický prieskum s numerickým modelom prúdenia podzemných vôd a modelové riešenie prúdenia a
transportu tepla vo zvodnenom prostredí, ktoré overia predpokladané možnosti.
• Záverom uvádzame, že odbor geológie a štátnej geologickej správy v rozsahu svojej pôsobnosti nemá k
predloženému oznámeniu o zámere navrhovanej činnosti žiadne pripomienky.
Vyjadrenie OÚ BA:
OÚ BA berie predmetné stanovisko na vedomie.
8. Ministerstvo životného prostredia Slovenskej republiky, sekcia vôd, Námestie Ľudovíta Štúra 1, 812 35 Bratislava,
list č. 11645/2025-4.112653/2025 zo dňa 13.03.2025, doručený ako e-podanie 19.03.2025
• V rámci projektovej prípravy k navrhovanej činnosti (DÚR 10/2024) bolo spracované „Hydrologické posúdenie
zdrojov podzemných vôd (EQIS, spol., s.r.o., RNDr. Martin Šujan, 2024). Podľa predloženého zámeru (s. 18) v
riešenom území hladina podzemných vôd počas prieskumných prác sa pohybovala v rozmedzí 3,9 - 4,5 m pod
terénom. Plánovaný areál má byť situovaný na úrovni terénu 132 –132,5 m n. m., pričom údaje z citovaného
posúdenia (pri maximálnych hladinách podzemných vôd vykazujú hodnoty 129,71 - 131,89 m n. m, čo je tesne pod
úrovňou terénu. V samotnom hydrogeologickom posúdení sa konštatuje, že „vody prvého zvodneného kolektora
sú vysoko zraniteľné“. Z toho vyplýva, že zásahy do podložia (základy stavieb, plánovanie výstavby a využívania
suterénu budov a pod.) môžu negatívne ovplyvniť podzemné vody (zhoršenie jej kvality, zmena smeru prúdenia
vody, ap.). Vzhľadom k uvedenému neodporúčame zakladať stavby pod úrovňou terénu.
Vyjadrenie OÚ BA:
Z vyjadrenia navrhovateľa z doplňujúcich informácií:
Údaje uvedené v stanovisku sú nepresné / nesprávne interpretované. Uvedené hodnoty hladín podzemnej vody
na úrovni 129,71 - 131,89 m n. m sa netýkajú samotnej plochy riešeného územia. Jedná sa o údaje namerané na
pozorovacích objektoch siete SHMÚ umiestnených v širšom okolí riešeného územia v rámci zhodnotenia širších
vzťahov (viď prílohy zámeru - Hydrologické posúdenie podzemných vôd - str. 5). Hladina podzemnej vody v
riešenom území bola počas prieskumných prác (inžinierskogeologický prieskum, INGEVA, RNDr. Ľubomír Vančík,
11/2019) zistená v hĺbke 3,90 – 4,50 m p.t. Základová špára navrhovanej činnosti (objekt 102 a 113 = 3,35 m pod
úrovňou súčasného terénu, objekt 104 = 3 m pod úrovňou terénu) bude realizovaná nad hladinou podzemnej vody.
Dodržaním stavebno – technických, organizačných a bezpečnostných opatrení počas výstavby navrhovanej činnosti
nie je predpoklad nepriaznivého ovplyvnenia režimu podzemných vôd ani hydrologických pomerov v danom území.
V kontexte pripomienky k neodporúčaniu zakladania stavby pod terénom konštatujeme, že nie je nám zrejmý
iný spôsob zakladania stavieb ako pod úrovňou terénu. Túto požiadavku možno považovať za neopodstatnenú a
nerealizovateľnú. V rámci výstavby navrhovanej činnosti budú dodržiavané štandardné stavebné postupy a predpisy.
OU-BA-OSZP3-2025/364436-0213138/2025
14 / 28
V rámci návrhu sa uvažuje s hydroizoláciou stavby, výstavbou splaškovej kanalizácie, dažďovej kanalizácie s
odlučovačom ropných látok a pod.
OÚ BA konštatuje, že navrhovateľ v rámci doplňujúcich informácií upresnil údaje týkajúce sa hodnoty hladín
podzemnej vody v súvislosti s predmetnou stavbou. V ďalších stupňoch projektovej dokumentácie sa vykoná
podrobný hydrogeologický prieskum. (Opatrenie č. 13)
• V zámere (napr. s. 31) sa uvádza, že „Ako hlavný zdroj tepla pre celý zásobovaný areál budú slúžiť tepelné čerpadlá
voda-voda. Primárnym zdrojom tepla pre tepelné čerpadlá bude energia obsiahnutá v podzemnej vode. V súvislosti
so zabezpečením zdroja vody pre vykurovanie bude v riešenom území vybudovaných 14 čerpacích studní (S1-14).
Prívod od vodných studní bude spoločným potrubím zvedený do objektu SO 113 Energocentrum. Každý vrt bude
hlboký max. 10 m. Celkový prítok podzemných vôd bude na úrovni cca 140 l/s (4 415 040 m³/rok).“ Uvedený návrh
spôsobu vykurovania z hľadiska ochrany vôd a dlhodobej využiteľnosti vodných zdrojov v riešenom území sa javí
ako problematický. Využívanie tepelných čerpadiel voda-voda môže zmeniť prúdenie podzemných vôd a zasiahnuť
tiež do kvality/stavu dotknutých vodných útvarov (zmeny teploty vody). V zmysle § 3 ods. 4 zákona č. 364/2004
Z. z. o vodách a o zmene zákona č. 372/ 1990 Zb. o priestupkoch v znení neskorších predpisov (vodný zákon)
v znení neskorších predpisov podzemné vody sú prednostne určené na zásobovanie obyvateľstva pitnou vodou
a na účely, na ktoré je použitie pitnej vody ustanovené osobitným predpisom. V danej lokalite sú identifikované
útvary podzemných vôd (útvar SK2001000P a útvar SK1000300P) v zlom chemickom stave a v riziku nedosiahnutia
dobrého stavu v roku 2027. Z tohto hľadiska neodporúčame riešiť vykurovanie objektov v navrhovanie činnosti
systémom tepelných čerpadiel typu voda-voda.
Vyjadrenie OÚ BA:
Z vyjadrenia navrhovateľa z doplňujúcich informácií:
Vzhľadom k výsledkom hydrologického posúdenia podzemných vôd (EQIS, spol., s r.o., RNDr. Martin Šujan,
2024, viď prílohy zámeru EIA) spracovaného v rámci projektovej prípravy k navrhovanej činnosti (v rámci DÚR
10/2024), je možné konštatovať, že realizáciou navrhovanej činnosti nedôjde k významnému ovplyvneniu prúdenia,
režimu a kvality podzemných a povrchových vôd v riešenom území. V ďalšom stupni prípravy stavby, v rámci
dokumentácie stavebného zámeru bude na lokalite vykonaný podrobný hydrogeologický prieskum s numerickým
modelom prúdenia podzemných vôd a modelové riešenie prúdenia a transportu tepla vo zvodnenom prostredí ktoré
overia predpokladané možnosti. Podmienka realizácie uvedeného prieskumu v ďalšom stupni povoľovania stavby
je uvedená aj v kap. IV/10. Opatrenia na zmiernenie nepriaznivých vplyvov jednotlivých variantov navrhovanej
činnosti na životné prostredie. Dôležité je poznamenať, že v prípade použitia systému tepelného čerpadla voda –
voda nedôjde / nemá ako dôjsť k zhoršeniu kvality dotknutých vôd. Kvantitatívne a chemické parametre vôd ostanú
zachované. Zariadenie predstavuje uzavretý vykurovací systém s médiom ktorému bude teplota z podzemných vôd
odovzdávaná bez priameho kontaktu. Podzemná voda bude slúžiť na ohrev / chladenie média a nebude priamo
využívaná vo vykurovacom systéme. Taktiež hydrologický cyklus ostane zachovaný, keďže voda bude po odovzdaní
teploty utrácaná v rovnakom množstve do totožného hydrologického
kolektora. Zmena teploty utrácanej vody bude zanedbateľná a merateľná iba lokálne na zanedbateľnej ploche v
rámci dotknutého pozemku. V riešenom území sa zároveň nenachádzajú žiadne zdroje podzemnej vody, pramene
a pramenné oblasti využívané pre hromadné zásobovanie obyvateľstva. Plocha riešeného ani hodnoteného územia
nezasahuje do žiadnej vodohospodársky chránenej oblasti, v bližšom okolí predmetnej stavby sa vodohospodársky
chránené oblasti nenachádzajú.
OÚ BA zohľadnil pripomienku zo stanovisku aj vyjadrenie navrhovateľa k nej a konštatuje, že do podmienok tohto
záväzného stanoviska zaradil špeciálne podmienku vykonania podrobného hydrogeologického prieskumu na zistenie
vplyvu zámeru na prúdenie podzemných vôd a transportu tepla (Opatrenie č. 13).
• Vody v lokalite Zlaté piesky sú uvedené na zozname Vôd určených na kúpanie a vzťahujú sa na ne požiadavky
vodného zákona (najmä § 8) a zákona č. 355/2007 Z. z. o ochrane, podpore a rozvoji verejného zdravia a o zmene
a doplnení niektorých zákonov, ktoré žiadame dodržiavať pri plánovaní a realizácií navrhovanej činnosti.
Vyjadrenie OÚ BA:
Z vyjadrenia navrhovateľa z doplňujúcich informácií: Zákon č. 355/2007 Z. z. o ochrane, podpore a rozvoji verejného
zdravia a o zmene a doplnení niektorých zákonov bude dodržaný. K predloženému zámeru EIA bolo vydané
záväzné stanovisko RÚVZ BA (č. RÚVZBA/OHŽPaZ/4320/6877/2025, zo dňa 07. 03. 2025), v ktorom príslušný
RÚVZ netrvá na posudzovaní zámeru podľa zákona 24/2006 Z.z. a uvádza, že navrhovaná činnosť nepredstavuje
ohrozovanie verejného zdravia.
OU-BA-OSZP3-2025/364436-0213138/2025
15 / 28
OÚ BA berie uvedenú požiadavku ako splnenú, požiadavka sa týka dodržiavania všeobecne platného zákona,
ktorého dodržiavanie je pre navrhovateľa záväzné. Navrhovateľ sa taktiež v rámci doplňujúcich informácií vyjadril,
že predmetný zákon bude dodržaný.
• Dôrazne upozorňujeme, že v zmysle § 5 zákona č. 364/2004 Z. z. vodného zákona a aktuálnej verzie Vodného plánu
Slovenska navrhovaná činnosť nesmie zhoršiť stav útvarov podzemnej vody a útvarov povrchovej vody v riešenom
území. Požiadavky zamerané na nezhoršovanie stavu útvarov povrchovej a podzemnej vody, ako aj ochranu vodných
útvarov určených na pitné účely je potrebné pri posudzovaní vplyvov na životné prostredie považovať za kľúčové,
keďže ide o právne záväzné požiadavky vyplývajúce z európskej legislatívy, najmä Rámcovej smernice o vode č.
2000/60/ES, ktorá bola transponovaná do vodného zákona. Vzhľadom k uvedeným skutočnostiam žiadame vykonať
podrobné posúdenie vplyvu navrhovanej činnosti na stav útvarov povrchovej vody, na stav útvarov podzemnej vody,
ako aj vplyv na vodné ekosystémy v dotknutej oblasti, pričom do hodnotenia zahrnúť vodné útvary z pohľadu ich
vymedzenia v zmysle vodného zákona a Vodného plánu Slovenska, aktualizácia 2021
• Na základe vyššie uvedeného nesúhlasíme s konštatovaniami uvedeným v zámere (s. 49), že „Navrhovaná činnosť
nie je svojim funkčným riešením pre vody riziková“ a vplyvy na podzemné vody sú hodnotené ako „0 Vplyv
irelevantný“ (Tab.: Prehľad očakávaných vplyvov navrhovanej činnosti – počas prevádzky navrhovanej činnosti, s.
58-59), nakoľko nie sú preukázané.
Vyjadrenie OÚ BA:
Z vyjadrenia navrhovateľa z doplňujúcich informácií: Vplyvy na podzemnú a povrchovú vodu počas výstavby
a prevádzky navrhovanej činnosti boli popísané v kap. IV/ 3.2.4. Vplyvy na podzemnú a povrchovú vodu.
V kap. IV./10. Opatrenia na zmiernenie nepriaznivých vplyvov jednotlivých variantov navrhovanej činnosti
na životné prostredie sú navrhnuté opatrenia počas výstavby a prevádzky navrhovanej činnosti, ktoré budú
navrhovateľom rešpektované. Súčasťou príloh zámeru EIA je spracovaný Inžinierskogeologický prieskum,
geologický a geofyzikálny prieskum, ako aj hydrologické posúdenie podzemných vôd. Súčasťou návrhu opatrení
je aj opatrenie požadujúce v ďalšom stupni prípravy stavby vykonať hydrogeologický prieskum, čo považujeme
za dostatočné. Vplyv navrhovanej činnosti na stav útvarov povrchovej vody, na stav útvarov podzemnej vody sa v
prípade potreby rieši podrobnejšie v zmysle paragrafu 16a ods. 1 Vodného zákona. Zákon EIA v žiadnom zo svojich
právnych ustanovení neurčuje, aby podkladom v konaní o posudzovaní vplyvov na životné prostredie bolo záväzné
stanovisko podľa paragrafu 16a ods. 1 Vodného zákona. Na uvedenú skutočnosť odkazuje aj stanovisko MŽP SR
k aplikácii paragrafu 73 ods. 21 vodného zákona v konaniach podľa zákona EIA. V zmysle zákona o vodách §
73, ods.21 v platnom znení: „Záväzné stanovisko podľa § 16a ods. 1 a povolenie výnimky podľa § 16a ods. 10
sú podkladom k vyjadreniu orgánu štátnej vodnej správy v územnom konaní k činnosti; ak sa územné konanie pre
činnosť nevyžaduje, záväzné stanovisko a povolenie výnimky sú podkladom ku konaniu o povolení činnosti“. V
zmysle vyššie uvedeného záväzné stanovisko podľa § 16a ods. 1 nie je podkladom v zisťovacom konaní, preto
ani navrhovateľ nemá obligatórnu zákonnú povinnosť takýto podklad predložiť v rámci posudzovania vplyvov.
Posúdenie v zmysle (§ 16a ods.3 vodného zákona) bude v prípade potreby riešené v povoľovacom konaní.
OÚ BA považuje vyjadrenie navrhovateľa z doplňujúcich informácií za postačujúce. OÚ BA zaoberal predmetným
stanoviskom a zohľadnil ho v opatreniach tohto záväzného stanoviska. Súčasťou opatrení je realizácia podrobného
hydrogeologického prieskumu (Opatrenie č. 13)
9. Štátna ochrana prírody Slovenskej republiky, Tajovského 14440/28B, 974 01 Banská Bystrica, list č. ŠOP
SR/275-003/2025 zo dňa 11.03.2025, doručený ako e-podanie 20.03.2025
• V dotknutom území platí prvý stupeň územnej ochrany a druhová ochrana chránených rastlín, chránených
živočíchov, chránených nerastov a chránených skamenelín podľa zákona č. 543/2002 Z. z. o ochrane prírody a
krajiny v znení neskorších predpisov. V blízkom okolí sa nenachádzajú žiadne chránené územia.
• K predloženému zámeru nemáme zásadnejšie pripomienky, je spracované prehľadne a obsahovo dostačujúco.
• Areál voľného času Zlaté piesky je z hľadiska záujmov ochrany prírody prijateľný a preto nepožadujeme
pokračovať v procese hodnotenia vplyvov. Nepredpokladáme, že činnosťou by mohli byť významne ovplyvnené
záujmy ochrany prírody.
Vyjadrenie OÚ BA:
OÚ BA berie predmetné stanovisko na vedomie.
OU-BA-OSZP3-2025/364436-0213138/2025
16 / 28
10. Bratislavský samosprávny kraj, Sabinovská 16, 820 05 Bratislava, list č. 7407/2025 zo dňa 27.02.2025, doručený
20.03.2025
• Riešené územie navrhovanej činnosti v zmysle ÚPN R BSK zasahuje do prvku ÚSES - biocentra regionálneho
významu „Zlaté piesky" (štrkovisko - vodné a brehové spoločenstvá). Navrhované územie je priamo v kontakte s
vodnou plochou jazera Zlaté piesky, ktorá je evidovaná ako mokraď lokálneho významu a zároveň je chápaná ako.
mokradný biotop podľa zákona č. 543/2002 Z. z. o ochrane prírody a krajiny v znení neskorších predpisov (vrátane
brehových porastov a súvisiacej nelesnej drevinnej vegetácie). Na severozápadnej strane jazera sa nachádzajú
fragmenty brehových porastov mäkkého luhu, ktoré v danom intenzívne využívanom priestore plnia ekostabilizačnú
funkciu a zároveň vytvárajú pufračnú zónu. V prílohe zámeru sú spracované Dendrologické posudky, pričom v
samotnom texte zámeru navrhovanej činnosti nie je uvedené koľko stromov je určených na výrub, v zmysle zákona
o OPaK taktiež koľko drevín bude možné pri terénnych úpravách a stavebnej činnosti zachovať, t. z. nie je možné
vyhodnotiť vplyv navrhovanej činnosti na biotu, biodiverzitu, genofond a krajinu.
Vyjadrenie OÚ BA:
Z vyjadrenia navrhovateľa z doplňujúcich informácií: Miera zásahov do prostredia brehov na severnom a južnom
okraji riešeného územia bude však okrem ošetrenia vzrastlej zelene minimálna. V rámci brehu nebudú umiestňované
žiadne stavby budov. V rámci výstavby a prevádzky navrhovanej činnosti bude rešpektovaná v tom čase aktuálne
platná príslušná dokumentácia RÚSES. V rámci zisťovacieho konania nebolo k navrhovanej činnosti doručené
stanovisko príslušného orgánu ochrany prírody, z uvedeného dôvodu ho možno v zmysle § 29 ods. 4 Zákona 24/2006
Z.z. považovať za súhlasné. K zámeru bolo zároveň doručené stanovisko Štátnej ochrany prírody SR (č. ŠOP
SR/275-003/2025, zo dňa 11.03.2025) v ktorom sa uvádza, že navrhovaná činnosť je z hľadiska záujmov ochrany
prírody prijateľná a preto nepožadujú pokračovať v procese hodnotenia vplyvov. Plánovaný výrub drevín bude
riešený v samostatnom výrubovom konaní v rámci ktorého sa určia podmienky výrubu ako aj podmienky náhradnej
výsadby. Podmienky uvedené v príslušnom rozhodnutí o výrube drevín budú rešpektované a splnené. Pre potreby
zhodnotenia stavu drevín a určenia ich spoločenskej hodnoty bol vypracovaný dendrologický prieskum ktorý je
súčasťou príloh zámeru Náhradná výsadba, prípadne finančná náhrada bude riešená v zmysle platnej legislatívy a v
zmysle požiadaviek vznesených v rámci rozhodnutia o výrube drevín.
OÚ BA konštatuje, že výrub drevín bude riešený v samostatnom konaní. OÚ BA určil so zohľadnením predmetných
požiadaviek ako opatrenie tohto záväzného stanoviska minimalizovať výrub drevín a zásahov do brehových porastov
(Opatrenie č. 8) ako aj rešpektovanie existujúceho biocentra regionálneho významu „Zlaté piesky". (Opatrenie č. 7)
• Vplyvom výstavby a následnej prevádzky zámeru je možné predpokladať zníženie diverzity vtáčích druhov
vyskytujúcich sa v dotknutom území, najmä vo vegetácií, ktorá poskytuje avifaune rozmnožovacie, hniezdne a
potravové biotopy. Znehodnotením brehových porastov prídu zástupcovia druhu amphibia o hodnotné hniezdne
a potravinové biotopy. Rozsah zástavby by potenciálne mohol vplývať na zmenu mikroklimatických pomerov v
riešenom území ako aj v jeho širšom okolí. V rámci adaptácie na zmenu klímy sú zelené plochy primárnym riešením
na zjemnenie dôsledkov klimatickej zmeny.
Vyjadrenie OÚ BA:
Z vyjadrenia navrhovateľa z doplňujúcich informácií: Zámer minimalizuje výrub drevín a existujúca zeleň bude
zachovaná v čo najväčšej možnej miere. Taktiež sa v rámci navrhovanej činnosti počíta s realizáciou sadových úprav
areálu, ako aj s inými modro/zelenými opatreniami zabezpečujúcimi dôkladnú adaptáciu navrhovanej činnosti na
zmenu klímy. Záujmom navrhovateľa je vytvoriť nový priestor, kde budú implementované navrhované adaptačné
a mitigačné opatrenia na zmeny klímy (viď kap. IV. 3.2.2.1. Vplyvy na miestnu klímu). Navrhovaná činnosť
bude realizovaná v súlade s príslušnými strategickými dokumentmi týkajúcimi sa adaptácie na zmenu klímy.
Realizované budú opatrenia ako: vybudovanie dostatočnej kapacity areálovej kanalizačnej sústavy (naprojektovaná
dažďová kanalizačná sústava s dostatočnou objemovou kapacitou – kombinované riešenie odvádzania zrážkových
vôd retenčné nádrže / vsakovacie systémy + odvádzanie zrážkových vôd zo spevnených plôch cez ORL do
vsaku); zadržiavanie dažďových vôd v areáli činnosti (vsakovacie zariadenia – postupná infiltrácia dažďových
vôd do horninového prostredia; tepelná izolácia stavby s dôrazom na zabezpečenie minimálnych tepelných strát
a šetrenie energií; vykurovanie prostredníctvom obnoviteľných zdrojov energie (tepelné čerpadlá voda –voda);
realizácia prvkov zelenej infraštruktúry (stromy, krovité skupiny, trvalky, trávy, vegetačná strecha, dažďová záhrada
a pod.); realizácia tienení, markíz a zastrešení a pod. Na základe stavebno - technického riešenia a navrhovaných
adaptačných opatrení nepredpokladáme významné negatívne vplyvy navrhovanej činnosti na miestne klimatické
OU-BA-OSZP3-2025/364436-0213138/2025
17 / 28
pomery. zmienke o znížení diverzity druhov konštatujeme, že s tvrdením sa nestotožňujeme. Vplyvy na živočíšstvo
boli podrobne vyhodnotené v zámere EIA (kap. IV/3.2.6. Vplyvy na flóru a faunu). Konštatujeme, že môže dôjsť
k mierne negatívnemu ovplyvneniu druhov viazaných prevažne na brehové porasty jazera, avšak, vzhľadom na
otvorenosť priestoru a mobilitu týchto druhov možno predpokladať ich migráciu na vhodné lokality mimo riešeného
územia. Tieto miesta sú už v súčasnosti využívané v nižšej miere na kúpanie a taktiež venčenie psov čo predstavuje
výrazne rušivý vplyv. Z pohľadu návštevnosti lokality konštatujeme, že vzhľadom na charakter navrhovanej činnosti
(sezónny charakter vonkajšej časti kúpaliska) sa mimo letných mesiacov nepredpokladá saturácia časti riešeného
územia ležiaceho v bližšom okolí jazera Zlaté piesky čo možno považovať dokonca za pozitívny vplyv voči
súčasnosti, kedy je plocha antropogénne ovplyvňovaná počas celého roka.
OÚ BA akceptuje väčšinu vyjadrenia navrhovateľa z doplňujúcich informácií, a takisto vyjadrenie o realizovaní
adaptačných opatrení premietol v opatreniach tohto záväzného stanoviska (Podmienka č. 5) Vzhľadom na danú
lokalitu príslušný orgán zohľadnil predmetné požiadavky v opatreniach č. 20 a 6.
• Požadujeme doplniť a podrobne rozpracovať tieto body:
- l. Doplniť vplyv navrhovanej činnosti na prvok ÚSES - biocentrum regionálneho významu „Zlaté piesky".
- 2. Doplniť zoologický prieskum a primerane vyhodnotiť možný vplyv na avifaunu viazanú na vegetáciu, ktorá je
predmetom Dendrologických posudkov - zameranú najmä na dopady navrhovanej činnosti na hniezdny biotop.
Vyjadrenie OÚ BA:
Z vyjadrenia navrhovateľa z doplňujúcich informácií: Vplyvy na územný systém ekologickej stability sú podrobne
vyhodnotené v rámci kapitoly IV/3.3. Vplyvy na krajinu. Vplyvy na rastlinstvo a živočíšstvo sú vyhodnotené v
kap. IV/3.2.6. Vplyvy na flóru a faunu. V rámci zisťovacieho konania nebolo k navrhovanej činnosti doručené
stanovisko príslušného orgánu ochrany prírody, z uvedeného dôvodu ho možno v zmysle § 29 ods. 4 Zákona 24/2006
Z.z. považovať za súhlasné. K zámeru bolo zároveň doručené stanovisko Štátnej ochrany prírody SR (č. ŠOP
SR/275-003/2025, zo dňa 11.03.2025) v ktorom sa uvádza, že navrhovaná činnosť je z hľadiska záujmov ochrany
prírody prijateľná a preto nepožadujú pokračovať v procese hodnotenia vplyvov. Z uvedeného dôvodu nepovažujeme
za dôležité spracovávať zoologický prieskum a informácie zo zámeru považujeme za dostatočné.
OÚ BA zaradil predmetné požiadavky do opatrení tohto záväzného stanoviska, č. 6 a 7.
- 3. Doplniť do textu zámeru výsledky dendrologického prieskumu vrátane sumarizácie počtu stromov a rozlohy
krov určených na výrub a drevín určených na zachovanie, vrátane plánu ochrany týchto drevín pri stavebnej činnosti
a následne posúdiť zámer „Areál voľného času Zlaté piesky v Bratislave".
- 4. Doplniť realizovateľný plán náhradnej výsadby vrátane špecifikácie drevín. .
Vyjadrenie OÚ BA:
Z vyjadrenia navrhovateľa z doplňujúcich informácií: Dendrologický prieskum je súčasťou zámeru, dreviny určené
na výrub/zachovanie sú zrejmé y dendrologického prieskumu. Cieľom je existujúcu zeleň zachovať v čo najväčšom
možnom počte. Náhradná výsadba, prípadne finančná náhrada bude riešená v zmysle platnej legislatívy a v
zmysle požiadaviek vznesených v rámci rozhodnutia o výrube drevín v samostatnom výrubovom konaní. Návrh
sadových úprav / náhradnej výsadby bude riešený v ďalšom stupni projektovej dokumentácie. Ochrana drevín bude
zabezpečená v zmysle príslušných STN a arboristických štandardov, čo je zohľadnené aj v predloženom zámere v
kap. IV/ 10. Opatrenia na zmiernenie nepriaznivých vplyvov jednotlivých variantov navrhovanej činnosti na životné
prostredie.
OÚ BA zaradil do opatrení tohto záväzného stanoviska aj podmienku minimalizovania výrubu drevín a doplnenie
plánu náhradnej výsadby. Opatrenia č. 8 a 9.
- 5. Doplniť a uviesť údaje týkajúce sa objemov výkopu stavby a popísať spôsob nakladania so zeminou, resp. spôsob
jej ďalšieho využitia.
- 6. Doplniť počet podlaží budovy „Dom športu" pre komplexné posúdenie zámeru.
Vyjadrenie OÚ BA:
Z vyjadrenia navrhovateľa z doplňujúcich informácií: Nakladanie so zeminou, resp. spôsob jej využitia je uvedený
v predloženom zámere EIA (viď kap. IV/ 2.3.3. Spôsob nakladania s odpadmi) Údaje týkajúce sa objemu výkopov
budú doplnené v ďalšom stupni projektovej dokumentácie. Údaje týkajúce sa počtu podlaží Domu športu sú uvedené
v zámere EIA v kap. II/8.1. Dispozičné a funkčné riešenie navrhovanej činnosti. Výškové usporiadanie navrhovanej
činnosti je taktiež možné odčítať s prílohy č. 2 Rezy riešeným územím.
OU-BA-OSZP3-2025/364436-0213138/2025
18 / 28
OÚ BA požiadavku na doplnenie údajov týkajúcich sa objemov výkopu akceptovala zaradil do opatrení tohto
záväzného stanoviska. Opatrenie č. 10.
• Z hľadiska ochrany prírody a tvorby krajiny je potrebné rešpektovať záväzné regulatívy ÚPNRBSK:
• Podľa regulatívov 1.3 .8.6 a 1.3 .8.6.1. riešiť rozvoj obce tak, tak aby sa zachoval pôvodný charakter a ráz krajiny
okolitej krajiny (krajinný typ nížinný lužný pozdĺž tokov riek) a nevytvárala sa v krajine nová, samostatne ležiaca
zástavba mimo kompaktného zastavaného územia.
• V oblasti klimatických zmien a adaptácie na klimatické zmeny:
- Zlepšovať klimatické pomery a znižovať emisie kysličníka uhličitého a ostatných emisií podmieňovaných
rozvojom sídlenia, čo predpokladá (1.4 .1.): • 1.4.1.1. koncentrovať sídelný rozvoj predovšetkým do existujúcich
zastavaných území centier osídlenia a pozdĺž rozvojových urbanizačných osí v nadväznosti na hromadnú verejnú
dopravu, • 1.4.1.3. vytvárať a podporovať systém plôch zelene v sídlach v prepojení do priľahlej krajiny.
• V záujme adaptácie sídelných systémov na klimatickú zmenu pri sídelnom rozvoji nenavrhovať plochy na
zastavanie, ktoré (1.4.2.):
- môžu byť využité na zmiernenie prírodných/živelných úkazov ako sú plochy a pásy zelene regionálneho významu
( 1.4.2.2.),
- zmierňujú klimatické zmeny, resp. zlepšujú klimatické podmienky ako sú regionálne pásy zelene, zelené cezúry,
chránené prírodné plochy a pod. (1.4.2.3.),
- napomáhajú zachovať povrchovú a podzemnú vodu v území, umožňujú infiltračnú schopnosť územia ako sú napr.
prirodzené podmáčané plochy, bariny/mokrade, rašeliniská, lesné porasty, brehové porasty a pod. (l.4.2.4.),
- umožňujú posilňovanie biodiverzity a migráciu druhov fauny a flóry do vhodných stanovíšť (1.4.2.5.).
• Zohľadňovať pri rozvoji pôsobenie hluku z dopravy a v prípade potreby navrhovať protihlukové opatrenia ( 5 .1.1. ).
• Podľa regulatívu 5.1.4. rešpektovať pásma hygienickej ochrany jednotlivých druhov zariadení.
• Podľa regulatívu 5.3.2. rešpektovať a zohľadňovať vymedzené prvky územného systému ekologickej stability
(ÚSES) regionálnej úrovne: RBc „Zlaté piesky".
• V zmysle regulatívu 5.3 .3. pri rozvoji územia podporovať ekologicky optimálne využívanie územia, biotickej
integrity krajiny a biodiverzity.
• Podporovať výsadbu ochrannej a izolačnej zelene v blízkosti výrobných areálov (5.3.5 .).
• Podľa regulatívu 5.4.4. je potrebné rešpektovať a zachovať vodné plochy zabezpečujúce retenciu vôd v krajine.
• V zmysle regulatívu 5.4.6.je potrebné pri územnom rozvoji a urbanizácii krajiny zohľadňovať v územnom rozvoji
a urbanizácii krajiny princíp zadržiavania vôd v území a zamedzenia erózie pôdy.
• Podľa regulatívov 6.4. a 6.5. uplatňovať pri územnom rozvoji obcí aktívny spôsob ochrany prírody a krajiny a
rozvojové lokality citlivo umiestňovať do krajiny v záujme ochrany krajinného obrazu, najmä v charakteristických
krajinných scenériách.
• V zmysle regulatívu 6.9.13 . je potrebné zvyšovať mieru zastúpenia prírodných prvkov v zastavaných územiach,
v kontaktových pásmach, rozvíjať krajinnú zeleň v zastavaných územiach i vo voľnej krajine
Vyjadrenie OÚ BA:
OÚ BA akceptoval predmetné požiadavky a rešpektovanie regulatívov zaradil do opatrení tohto záväzného
stanoviska. (Opatrenie č. 11)
• Z koncepčných materiálov žiadame zapracovať dokumenty:
- Koncepcia ochrany a využívania zdrojov povrchovej a podzemnej vody v Bratislavskom samosprávnom kraji.
- Katalóg adaptačných opatrení miest a obcí BSK na nepriaznivé dôsledky zmeny klímy
- Akčný plán Koncepcie ochrany a využívania zdrojov povrchovej a podzemnej vody v Bratislavskom
samosprávnom kraji (PRIF UK, 2020)
.
Vyjadrenie OÚ BA:
Z vyjadrenia navrhovateľa z doplňujúcich informácií: Navrhovaná činnosť rešpektuje uvedené materiály.
OÚ BA akceptoval predmetné požiadavky na rešpektovanie a zapracovanie predmetných vyššie uvedených
dokumentov zaradil do opatrení tohto záväzného stanoviska. (Opatrenie č. 12)
• Bratislavský samosprávny kraj Vám po oboznámení sa s predloženou dokumentáciou oznamuje, že na základe
vyššie uvedených skutočností, najmä z dôvodu realizovania činnosti priamo v prvku ÚSES - nadregionálnom
biocentre „Zlaté piesky", rozsahu možného výrubu a straty biotopov, nedostatočne vyhodnotenom dendrologickom
prieskume v texte zámeru, predovšetkým na množstve drevín určených na výrub a nemožnosti komplexného
OU-BA-OSZP3-2025/364436-0213138/2025
19 / 28
posúdenia zámeru, požaduje posudzovať navrhovanú činnosť „Areál voľného času Zlaté piesky v Bratislave" podľa
zákona č. 24/2006 Z. z. o posudzovaní vplyvov na životné prostredie a o zmene a doplnení niektorých zákonov v
znení neskorších predpisov, vyhodnotiť pripomienky BSK a rešpektovať záväzné regulatívy ÚPN R BSK.
Vyjadrenie OÚ BA:
OÚ BA väčšinu požiadaviek z predmetného stanoviska zaradil do opatrení tohto záväzného stanoviska. OÚ BA
taktiež uvádza, že v zisťovacom konaní nebolo doručené stanovisko príslušného orgánu ochrany prírody, a Štátna
ochrana prírody SR sa vo svojom stanovisku vyjadrila, že nemá k zámeru vážne pripomienky.
11. Hasičský a Záchranný útvar hlavného mesta SR Bratislavy, Radlinského 6, 811 07 Bratislava, list č.
HZUBA3-2025/000794-002 zo dňa 20.03.2025 doručený ako e-podanie 21.03.2025
• Hasičský a záchranný útvar Hlavného mesta Slovenskej republiky Bratislavy ako dotknutý orgán podľa § 3 písm.
p) zákona č. 24/2006 Z. z. o posudzovaní vplyvov na životné prostredie a o zmene a doplnení niektorých zákonov po
preštudovaní Areál voľného času zlaté piesky v Bratislave z hľadiska ochrany pred požiarmi nepredpokladá vznik
negatívnych vplyvov na životné prostredie.
Vyjadrenie OÚ BA:
OÚ BA berie uvedené stanovisko na vedomie.
12. Nevyžiadané stanovisko verejnosti: Združenie domových samospráv, Rovniankova 14, 851 02 Bratislava, list
doručený ako e-podanie 24.02.2025
• Žiadame úrad posudzovania vplyvov na životné prostredie aby medzi hlavnými dôvodmi rozhodnutia o tom či sa
bude navrhovaná činnosť resp. jej zmena posudzovať bolo zrozumiteľne vysvetlené ktoré zákonné kritérium alebo
kritériá boli pre takéto rozhodnutie určujúce a aby medzi týmito hlavnými dôvodmi bolo aj právne vyhodnotenie
týchto zákonných kritérií podľa osobitných predpisov regulujúcich tú zložku životného prostredia, ktorá je
predmetom týchto kritérií.
• Žiadame kumulatívne a synergické vplyvy na životné prostredie vyhodnotiť zákonom predpokladaným spôsobom
v zmysle §12 zákona o životnom prostredí v spojení s §29a zákona o posudzovaní vplyvov na životné prostredie
a to porovnaním predpokladaných kumulatívnych hodnôt zaťaženia životného prostredia faktormi meranými v
technických jednotkách a ich porovnaním s prahovými hodnotami podľa regulačných normatívov osobitných
právnych predpisov chrániacich životné prostredie alebo jeho zložky. Vplyvy na životné prostredie boli vyhodnotené
nepreskúmateľne v zmysle požiadavok zákona o životnom prostredí. Aké sú množstvá znečisťujúcich látok
vypúšťaných do ovzdušia? A aké sú množstvá znečisťujúcich látok vypúšťaných do vôd? Aké je celkové zaťaženie
hlukom? Aké je riziko vyplývajúce zo záplav, ako je eliminované a aké škody hrozia ak sa napriek tomu hrozba
zmení na škodu
• Zmierňujúce opatrenia boli v zámere určené nedostatočne.
• Žiadame identifikovať všetky významné krajinné prvky dotknuté navrhovanou činnosťou resp. jej zmenou ako
vysvetlenie akým spôsobom sa chránia a zachovávajú ich ekostabilizačné funkcie. Ďalej žiadame identifikovať
územné systémy ekologickej stability dotknuté navrhovanou činnosťou resp. jej zmenou ako aj vysvetlenie akým
spôsobom sa zachová alebo zlepší ekologická stabilita územia a aké opatrenia sú v tomto smere navrhnuté.
• Žiadame informáciu o potrebe výrubového povolenia; v prípade jeho potreby žiadame vyhodnotenie odôvodneného
prípadu výrubu, vyhodnotenie ekologickej a estetickej funkcionality drevín určených na výrub ako aj ich význam
pre životné prostredie; ďalej aj vyhodnotenie spoločenskej hodnoty drevín určených na výrub ako aj vyhodnotenie
výrubu z hľadiska regulácie Územným plánom a Dokumentom starostlivosti o dreviny. Ako zmierňujúce a
kompenzačné opatrenia žiadame vyhodnotiť návrh náhradnej výsadby.
• Osobitne žiadame vyhodnotiť vplyvy na nadradenú infraštruktúru (vodovod, kanalizácia, dopravná sieť); za
týmto účelom požiadať mesto/obec o informáciu o pláne a časovom rámci ich rozvoja. V tomto kontexte je
potrebné spracovať a analyzovať krajinotvorný koncept zasadený do územnoplánovacej dokumentácie (mapových
podkladov), z ktorých by bolo zrejmé ako priestorové vedenie a napojenie (ako aj ďalšie priestorové a funkčné
súvislosti), na ktoré by sa dali aplikovať kapacitné ukazovatele ako aj ďalšie ukazovatele podľa osobitných právnych
predpisov vyhodnocujúcich prahové hodnoty miery zaťaženia daného územia predmetnou ľudskou činnosťou. Je
potrebné spracovať a analyzovať dopravno-kapacitné vyhodnotenie širších dopravných súvislostí; rovnako ako
vyhodnotenie kapacitných možností ďalšej technickej infraštruktúry.
OU-BA-OSZP3-2025/364436-0213138/2025
20 / 28
• Žiadame vyhodnotiť a preukázať dosahovanie dobrého stavu vôd podľa čl.4 Smernice o vodách č.2000/60/ES a to
aj spôsobom predpokladaným v §16 vodného zákona a nariadením č.269/2010 Z.z. Žiadame vyhodnotiť odborným
posudkom (§16a ods.3 vodného zákona) alebo znaleckým posudkom (§17 ods.7 zákona o znalcoch). Pri tomto
vyhodnotení žiadame vyhodnotiť, akým spôsobom sa prispeje k plneniu celkových cieľov Smernice o vodách za
región a celé Slovensko. Žiadame v podmienkach určiť celkové zaťaženie vôd prahovými hodnotami pre tento
konkrétny zámer, pri dodržaní ktorých bude zabezpečené dosahovanie dobrého stavu vôd; bude úlohou projektanta
navrhnúť projekt tak, aby tieto hodnoty neprekročil.
• Žiadame vyhodnotiť a preukázať dosahovanie dobrého stavu ovzdušia podľa §5 až §7 zákona o ovzduší a §27
zákona o verejnom zdraví č.355/2007 Z.z. v spojení s regulačnými ustanoveniami vyhlášky o verejnom zdraví
č.549/2007 Z.z. . Žiadame vyhodnotiť odborným posudkom emisno-imisného posudku (§19 zákona o ovzduší) a
akustického posudku (§6 vyhlášky č.549/2007 Z.z.) alebo znaleckým posudkom v príslušnom odbore (§17 ods.7
zákona o znalcoch). Tieto posudky navrhnú aj prahové hodnoty na dosiahnutie dobrého stavu ovzdušia pre daný
projekt. Žiadame v podmienkach určiť celkové zaťaženie ovzdušia prahovými hodnotami pre tento konkrétny zámer,
pri dodržaní ktorých bude zabezpečené dosahovanie dobrého stavu ovzdušia; bude úlohou projektanta navrhnúť
projekt tak, aby tieto hodnoty neprekročil a zdroje znečistenia ovzdušia kumulatívne tieto hodnoty neprekročili.
• Žiadame vyhodnotiť súlad s limitmi akustického zaťaženia v denných aj nočných hodinách podľa zákona o
verejnom zdraví č.355/2007 Z.z. v zmysle jeho vykonávacej vyhlášky č.549/2007 Z.z. v aktuálnom znení.
• Žiadame vyhodnotiť vplyvy prípadných zdrojov elektromagnetického žiarenia podľa §28 zákona o verejnom zdraví
č.355/2007 Z.z. ako aj vyhodnotiť vplyvy optického žiarenia podľa §29 zákona o verejnom zdraví č.355/2007 Z.z.
• Žiadame úrad posudzovania vplyvov na životné prostredie overiť, či budovy navrhované v rámci navrhovanej
činnosti resp. jej zmeny majú vyhodnotenú predpokladanú projektovú energetickú hospodárnosť a či táto je v
limite príslušnej kategórie budov. Súčasne žiadame úrad posudzovania vplyvov na životné prostredie určiť, či sú v
oznámení navrhovanej činnosti resp. jej zmeny určené opatrenia zabezpečujúce splnenie príslušných energetických
limitov.
• Glasgowská konferencia a odborný panel konštatoval, že dynamika klimatickej krízy sa od Parížskej konferencie
ešte zhoršila (zrejme hystériou navyšovania zaťaženia životného prostredia, kým to ešte nie je zakázané). Preto
je nevyhnutné okamžite prijať účinné opatrenia na zabezpečenie dosiahnutia cieľov COP26. Žiadame uviesť a
vyhodnotiť účinnosť prijatých opatrení na dosiahnutie týchto cieľov.
• Pri vyhodnocovaní vplyvov klimatickej krízy a návrhu adaptačných i mitigačných opatrení je potrebné vychádzať
z Adaptačnej stratégie SR, kraja ako aj dotknutej obce/mesta.
• Očakávame, že štát bude prostredníctvom úradu účinne vymáhať a uplatňovať právne predpisy v oblasti životného
prostredia (citované aj v tomto stanovisku) voči navrhovateľovi a ním predloženému oznámeniu o navrhovanej
činnosti resp. jej zmeny. Presvedčíme sa o tom v rozhodnutí o výsledku zisťovacieho konania.
Vyjadrenie OÚ BA:
Z vyjadrenia navrhovateľa z doplňujúcich informácií: Predložený projekt plní všetky zákonom dané limity a
technické normy a navrhované riešenia zohľadňujú environmentálne požiadavky vyplývajúce zo súčasných výziev
na ochranu a zlepšovanie stavu životného prostredia. Okrem splnenia povinných legislatívnych požiadaviek ide
projekt aj nad rámec štandardov tým, že integruje ďalšie dobrovoľné opatrenia na zvýšenie environmentálnej
udržateľnosti. Navrhovateľ vypracoval viaceré opatrenia z oblasti adaptácie na klimatickú zmenu čo zaručuje vysokú
úroveň environmentálnej udržateľnosti, energetickej efektívnosti a komfortu pre užívateľov. Prahové hodnoty
znečistenia budú dodržané. Navrhovaná činnosť bude realizovaná tak, aby príslušné platné limity týkajúce sa
ochrany životného prostredia a zdravia ľudí boli dodržané. Množstvá znečisťujúcich látok vypúšťaných do ovzdušia
boli stanovené v priloženej rozptylovej štúdií, hlukové zaťaženie bolo vyjadrené v priloženej hlukovej štúdii a
ochrana podzemných a povrchových vôd bola vyhodnotená v rámci vplyvov na povrchové a podzemné vody v
predloženom zámere. Riešené územie je bez rizika záplav, nakoľko sa nenachádza v záplavovom území ani v zóne
povodňového rizika a navrhovaná činnosť bude mať naprojektovanú dažďovú kanalizačnú sústavu s dostatočnou
objemovou kapacitou (kombinované riešenie odvádzania zrážkových vôd, retenčné nádrže / vsakovacie systémy).
Súčasťou príloh predloženého zámeru EIA sú spomínané odborné štúdie (akustika, rozptyl, DKP, svetlotechnika,
geologický prieskum hydrologický posudok,..) z ktorých výsledkov je možné konštatovať že navrhovaná činnosť
bude dodržiavať platné limity. Oproti súčasnému stavu sa vplyvy na ovzdušie vplyvom prevádzky navrhovanej
činnosti v kumulácii s existujúcimi a povoľovanými stavbami v hodnotenom území zvýšia len minimálne.
Kumulatívne a synergické vplyvy boli taktiež vyhodnotené v predkladanom zámere EIA. Na základe výsledkov
realizovaných odborných štúdií a charakteru / funkčného riešenia navrhovanej činnosti, kapacity statickej dopravy
a lokalizácie navrhovanej činnosti v území bez obytnej funkcie môžeme konštatovať, že uvedenie navrhovanej
činnosti do prevádzky významne neovplyvní životné prostredie v hodnotenom území, resp. prevádzkou navrhovanej
OU-BA-OSZP3-2025/364436-0213138/2025
21 / 28
činnosti nedôjde k prekročeniu najvyšších prípustných hodnôt v zmysle platnej legislatívy. Navrhovaná činnosť
bude realizovaná tak, aby vyhovovala požiadavkám osobitných predpisov vo veciach ochrany životného prostredia
a zdravia ľudí. Zmieňované požiadavky a vplyvy sú popísané a vyhodnotené v rámci textu predloženého Zámeru
EIA v kap. IV/3.3. Vplyvy na krajinu, resp. IV/3.4. Vplyvy na urbánny komplex a využívanie zeme, resp. IV/
3.2.6. Vplyvy na flóru a faunu (+ preložený dendrologický prieskum). Kapacity prvkov technickej infraštruktúry
(vodovod, kanalizácia, dopravná sieť) boli v rámci projektovej prípravy overené a sú postačujúce pre funkčnú
prevádzku navrhovanej stavby. Pre potreby navrhovanej činnosti bolo v súlade s metodikou dopravno-kapacitného
posudzovania vplyvov investičných projektov spracované dopravno-kapacitné posúdenie (pozri prílohy zámeru
EIA). Závery dopravno-kapacitného posúdenia preukázali realizovateľnosť navrhovanej činnosti. Navrhovaná
činnosť rešpektuje trasy a zariadenia jednotlivých systémov technickej infraštruktúry. Požiadavka ohľadom
spracovania a analýzy krajinotvorného konceptu zasadeného do územnoplánovacej dokumentácie má byť smerovaná
na Magistrát hl. mesta SR Bratislavy.
Zákon EIA v žiadnom zo svojich právnych ustanovení neurčuje, aby podkladom v konaní o posudzovaní vplyvov
na životné prostredie bolo záväzné stanovisko podľa paragrafu 16a ods. 1 Vodného zákona. Na uvedenú skutočnosť
odkazuje aj stanovisko MŽP SR k aplikácii paragrafu 73 ods. 21 vodného zákona v konaniach podľa zákona EIA.
V zmysle zákona o vodách §73, ods.21 v platnom znení: „Záväzné stanovisko podľa § 16a ods. 1 a povolenie
výnimky podľa § 16a ods. 10 sú podkladom k vyjadreniu orgánu štátnej vodnej správy v územnom konaní k
činnosti; ak sa územné konanie pre činnosť nevyžaduje, záväzné stanovisko a povolenie výnimky sú podkladom ku
konaniu o povolení činnosti“. V zmysle vyššie uvedeného záväzné stanovisko podľa § 16a ods. 1 nie je podkladom
v zisťovacom konaní, preto ani navrhovateľ nemá obligatórnu zákonnú povinnosť takýto podklad predložiť v
rámci posudzovania vplyvov. Posúdenie v zmysle (§16a ods.3 vodného zákona) bude v prípade potreby riešené v
povoľovacom konaní. Okrem splnenia povinných legislatívnych požiadaviek ide projekt aj nad rámec štandardov
tým, že integruje ďalšie dobrovoľné opatrenia na zvýšenie environmentálnej udržateľnosti. Navrhovateľ vypracoval
viaceré opatrenia z oblasti adaptácie na klimatickú zmenu a stavba je navrhnutá a projektovaná tak, aby bola zaručená
jej vysoká úroveň environmentálnej udržateľnosti, energetickej efektívnosti a komfortu pre užívateľov. V súvislosti s
realizáciou navrhovanej činnosti sa kladie zvýšený dôraz na úsporu energií a vyššiu hospodárnosť stavby (zateplenie
stavby s kvalitnými izolačnými materiálmi. K zmierneniu negatívnych dôsledkov zmeny klímy je vhodný výber a
aplikácia adaptačných / motivačných opatrení, ktoré v súvislosti s predmetnou stavbou predstavujú: vybudovanie
dostatočnej kapacity areálovej kanalizačnej sústavy (naprojektovaná dažďová kanalizačná sústava s dostatočnou
objemovou kapacitou – kombinované riešenie odvádzania zrážkových vôd retenčné nádrže / vsakovacie systémy
+ odvádzanie zrážkových vôd zo spevnených plôch cez ORL do vsaku); zadržiavanie dažďových vôd v areáli
činnosti (vsakovacie zariadenia – postupná infiltrácia dažďových vôd do horninového prostredia; tepelná izolácia
stavby s dôrazom na zabezpečenie minimálnych tepelných strát a šetrenie energií; vykurovanie prostredníctvom
obnoviteľných zdrojov energie (tepelné čerpadlá voda –voda); realizácia prvkov zelenej infraštruktúry (stromy,
krovité skupiny, trvalky, trávy, vegetačná strecha, dažďová záhrada a pod.); realizácia tienení, markíz a zastrešení a
pod. Na základe stavebno - technického riešenia a navrhovaných adaptačných opatrení nepredpokladáme významné
negatívne vplyvy navrhovanej činnosti na miestne klimatické pomery.
Príslušný orgán považuje vyjadrenie navrhovateľa z doplňujúcich informácií k predmetným pripomienkam za
dostačujúce a konštatuje, že dodržiavanie všetkých ako aj vyššie spomenutých aktuálne platných zákonov, noriem
a vyhlášok je pre navrhovateľa právne záväzné, preto ich OÚ BA nezaradil do opatrení tohto záväzného stanoviska.
OÚ BA sa zaoberal stanoviskom Združenia domových samospráv, požiadavky zo stanoviska v súlade s § 29 ods.
5 zákona o posudzovaní zohľadnil a do podmienok tohto rozhodnutia zaradil požiadavky zo stanoviska ktoré sú v
jeho kompetencii a ktoré sa týkajú ochrany životného prostredia.(Opatrenie č. 5). OÚ BA ďalej informuje, že síce
Združenie domových samospráv nie je účastníkom tohto konania v zmysle zákona o posudzovaní, príslušný orgán
stanovisko zohľadní, vysporiada sa sním v záväznom stanovisku a toto záväzné stanovisko zo zisťovacieho konania
zverejní v Centrálnom informačnom systéme Ministerstva životného prostredia SR – enviroportál a na úradnej
tabuli príslušného orgánu, kde má verejnosť, teda aj Združenie domových samospráv možnosť sa s ním oboznámiť,
poprípade podať odvolanie. Vyhodnotenie predmetného zámeru z hľadiska posudzovania vplyvov s uplatnením
kritérií uvedených v prílohe č. 10 zákona o posudzovaní v kontexte vecnej odbornosti a príslušnej legislatívy je
uvedené v závere tohto záväzného stanoviska.
Súčasný stav využívania územia:
Plocha riešeného územia a nie je v súčasnosti obývaná. Najbližšia obytná budova sa nachádza cca 28 metrov v
južnom smere od areálu navrhovanej činnosti. Ide o obytný rodinný dom v zástavbe prevažne nebytových objektov
záhradkárskej osady, ktorá sa nachádza na južnej hranici riešeného územia. Východná časť riešeného územia je v
kontakte s jazerom Zlaté piesky, ktoré je známe svojím využitím na rekreačné účely. Vodná plocha je využívaná
OU-BA-OSZP3-2025/364436-0213138/2025
22 / 28
na kúpanie a vodné športy. Na riešenej ploche navrhovanej činnosti sa v súčasnosti nachádza náletová zeleň bez
realizácie pestovateľských zásahov.
Požiadavky zmeny navrhovanej činnosti na vstupy:
Nároky na pôdu:
Plocha riešeného územia nezasahuje do poľnohospodárskej ani lesnej pôdy.
Negatívny vplyv bude predstavovať trvalý záber pôdy vplyvom navrhovanej činnosti v miestach plánovaných
objektov.
Nároky na surovinové a energetické zdroje:
V súvislosti s prevádzkovaním hodnotenej činnosti vzniknú pre navrhovanú činnosť nároky na odber elektrickej
energie (prevádzkové objekty areálu). Požadovaný odber elektrickej energie bude zabezpečený prostredníctvom
napojenia sa na novovybudovanú distribučnú kioskovú trafostanicu TS1. V rámci navrhovanej činnosti sa počíta na
strechách objektov (SO 102, 103, 104, 106 a 113) aj
s možnosťou budúcej inštalácie fotovoltických panelov. Ako záložný zdroj tepla budú použité tri kondenzačné kotle.
Pre potreby napojenia záložného zdroja tepla na plynovod bude riešený objekt SO113 Energocentrum napojený na
existujúci verejný plynovod DN 300 ktorý je v súčasnosti vedený popri Studenej ulici.
Nároky na vodu:
V súvislosti s prevádzkou navrhovanej činnosti vzniknú požiadavky pre odber vody pre pitné, hygienické účely,
odber vody pre potreby vykurovania a potreba požiarnej vody pre protipožiarne zabezpečenie areálu navrhovanej
činnosti. Pripojenie navrhovanej vodovodnej siete navrhovanej činnosti bude na existujúci verejný vodovod DN200
vedený popri Studenej ulici. Primárnym zdrojom tepla pre tepelné čerpadlá bude energia obsiahnutá v podzemnej
vode. V súvislosti so zabezpečením zdroja vody pre vykurovanie bude v riešenom území vybudovaných 14 čerpacích
studní (S1-14). Prívod od vodných studní bude spoločným potrubím zvedený do objektu SO 113 Energocentrum.
Každý vrt bude hlboký max. 10 m. Celkový prítok podzemných vôd bude na úrovni cca 140 l/s (4 415 040 m³/
rok). V rámci projektovej prípravy k navrhovanej činnosti (DÚR 10/2024) bolo spracované predbežné hydrologické
posúdenie podzemných vôd (EQIS, spol., s r.o., RNDr. Martin Šujan, 2024, viď prílohy), ktorého výsledky
konštatovali možnosť realizovania vykurovania navrhovaným systémom tepelných čerpadiel voda – voda.
Nároky na dopravu:
Navrhovaná činnosť rieši rozšírenie ciest v tejto oblasti. Pre potreby zabezpečenia prístupu k objektom je v rámci
zámeru navrhované vybudovanie dvoch napojení na existujúcu komunikáciu na Studenej ulici. Vjazd bližšie ku
križovatke Vajnorská / Rožňavská (vetva 1) je navrhovaný ako preložka existujúceho vjazdu pre zásobovanie OC
Styla. Táto funkcia ostane stavebne zachovaná. Táto vetva 1 bude napájať vnútroareálové park Druhé dopravné
napojenie je navrhované v mieste súčasnej nekoordinovanej plochy pri križovatke Studená / Krajná. Táto vetva
má označenie „Vetva 2“ a napája vnútroareálové parkovisko, ako aj prístup na nemotoristické plochy v areáli, kde
bude povolený občasný pojazd vozidiel. Vozovky komunikačných priestorov sú uvažované s asfaltobetónovým
krytom. Pre potreby projektu bolo zhotovené dopravno-kapacitné posúdenie ktoré preukázalo realizovateľnosť
navrhovaného dopravného napojenia
Údaje o výstupoch zmeny navrhovanej činnosti:
Ovzdušie:
Počas výstavby navrhovanej činnosti je možné predpokladať zvýšenú prašnosť, ktorá sa dá minimalizovať vhodnými
stavebnými postupmi a opatreniami v projekte organizácie výstavby. Hlavný zdroj vykurovania navrhovanej
činnosti nie je priamym zdrojom znečisťovania ovzdušia. Zdrojom znečisťujúcich látok posudzovaného areálu
bude predovšetkým statická a dynamická doprava (navrhovaná činnosť bude obsahovať 229 parkovacích miest)
a v prípade výpadku hlavného zdroja vykurovania (tepelné čerpadlá voda voda) aj záložný zdroj vykurovania
vo forme troch kondenzačných kotlov. Výsledky rozptylovej štúdie uvádzajú, že najvyššie hodnoty koncentrácií
znečisťujúcich látok vzhľadom na dotknuté prostredie pri najnepriaznivejších rozptylových a prevádzkových
podmienkach budú nižšie ako sú legislatívou stanovené limitné hodnoty. Navrhovaná činnosť bude spĺňať p
požiadavky a podmienky, ktoré sú ustanovené právnymi
predpismi vo veci ochrany ovzdušia.
Odpady:
OU-BA-OSZP3-2025/364436-0213138/2025
23 / 28
Počas realizácie stavby vznikne stavebný odpad ktorý, bude zhromažďovaný a následne bude odvážaný vo
veľkokapacitných kontajneroch. Budúci dodávateľ stavieb zabezpečí odvoz tohto odpadu na vyhradené skládky
odpadov, ktorých poloha bude určená v rámci projektu organizácie výstavby v ďalšom stupni projektovej
dokumentácie stavby. Výkopová zemina bude kontrolovaná na prítomnosť nebezpečných látok. V prípade výskytu
nebezpečných odpadov počas výstavby si stavebník v predstihu zmluvne zabezpečí oprávnený subjekt, ktorý ich
zneškodní v súlade so zák. č. 79/2015 Z. z. o odpadoch a o zmene a doplnení niektorých zákonov a zároveň požiada
Okresný úrad Bratislava, odbor starostlivosti o životné prostredie o vydanie súhlasu na nakladanie s nebezpečnými
odpadmi.
Počas výstavby navrhovanej činnosti sa predpokladá vznik nasledovných druhov odpadov: odpadové lepidlá a
tesniace materiály, obaly s papiera a lepenky, obaly z plastov, obaly z dreva, obaly obsahujúce zvyšky nebezpečných
látok alebo kontaminované nebezpečnými látkami, betón, tehly, zmesi betónu tehál obkladačiek dlaždíc a keramiky,
drevo, plasty, bituménové zmesi, železo a oceľ, káble, zemina a kamenivo, výkopová zemina, izolačné materiály,
stavebné materiály na báze sadry a zmesový komunálny odpad.
Počas prevádzky navrhovanej činnosti môžu vznikať tieto odpady: kaly z odlučovača oleja z vody, olej z odlučovača
oleja z vody, obaly z papiera a lepenky, obaly z plastov, zmiešané obaly, obaly zo skla, absorbenty, filtračné materiály
vrátane olejových filtrov inak nešpecifikovaných, handry na čistenie, ochranné odevy kontaminované nebezpečnými
látkami, papier a lepenka, sklo, biologicky rozložiteľný kuchynský a reštauračný odpad, textílie, žiarivky a iný odpad
obsahujúci ortuť, jedlé oleje a tuky, plasty, vyradené elektrické a elektronické zariadenia, biologicky rozložiteľný
odpad, zmesový komunálny odpad, a odpad z čistenia ulíc.
Riešenie nakladania s odpadmi počas prevádzky a výstavby navrhovanej činnosti bude riešené v zmysle zákona č.
79/2015 Z. z. o odpadoch a o zmene a doplnení niektorých zákonov a vyhlášky MŽP SR č. 365/2015 Z. z., ktorou
sa ustanovuje Katalóg odpadov.
Voda:
Vody z prevádzky navrhovanej činnosti budú odvádzané novou delenou kanalizačnou sústavou (splaškovou a
dažďovou). Pre potreby napojenia navrhovanej činnosti na splaškovú kanalizáciu bude vybudované predĺženie
existujúcej verejnej kanalizácii DN600 na ulici Studená. Vody z bazénov budú v prípade potreby po zabezpečení
potrebnej úpravy vody vypúšťané do verejnej kanalizácie v zmysle požiadaviek správcu dotknutej kanalizačnej siete.
Dažďová voda zo striech objektov bude zvedená cez dažďové zvody a revízne kanalizačné šachty DN400 a filtračné
šachty DN600 do retenčných nádrží a následne do vsakovacích studní DN1000. Dažďová voda z parkovacích
miest bude odvedená cez kanalizačné šachty DN600, filtračné šachty DN600 a odlučovač ropných látok (ORL)
do retenčných nádrží. Voda z retenčných nádrží môže byť použitá na polievanie. Projekt predpokladá zásobovanie
teplom a chladom využitím nízkopotenciálového tepla podzemných vôd tepelnými čerpadlami typu voda – voda.
Celkový prítok / odtok podzemných vôd pre potreby vykurovania bude na úrovni cca 140 l/s (4 415 040 m³/rok).
Návrh predpokladá utrácanie energeticky využitých podzemných vôd do jazera Zlaté piesky. V zmysle §3 ods. 2
Zákona č. 364/2004 Z.z. o vodách (vodný zákon) v platnom znení sú vody jazera odkrytými podzemnými vodami a
odvádzanie využitých vôd do jazera je v danom zmysle (legislatívne aj technicky) identickým procesom ako spätná
infiltrácia vôd do podložia v rámci staveniska.
Hluk a vibrácie:
Počas výstavby možno predpokladať zvýšenie denných ekvivalentných hladín hluku v lokalite, ktoré môže byť
spôsobené najmä prejazdmi ťažkých nákladných automobilov, stavebnej techniky, počas terénnych úprav a zemných
prác, a pod. Tento vplyv však bude obmedzený na priestor stavby a časovo obmedzený na dobu výstavby,
predovšetkým v čase terénnych úprav a zemných prác. Vibrácie sú súčasťou stavebných prác a je ich možné
eliminovať voľbou vhodných technológií. Budú krátkodobé a bez výrazného vplyvu na okolie. Stavba nevyžaduje
budovanie hlbokých výkopov/základových konštrukcií. Šírenie vibrácií z navrhovanej činnosti počas jej prevádzky
nepredpokladáme. Po realizácii navrhovanej činnosti nebudú v jestvujúcom chránenom prostredí prekročené
prípustné hodnoty pre II. kategóriu území. Vzhľadom na relatívne vyšší nárast hluku voči súčasnému stavu najmä
vo východnej časti záhradkárskej osady sa doporučuje výstavba plného oplotenia výšky 2,5 m pri juhovýchodnom
okraji navrhovanej parkovacej plochy resp. samotnej hranice pozemku navrhovaného areálu.
Zdroje žiarenia, tepla a zápachu:
Plánovaná navrhovaná činnosť nie ej zdrojom rádioaktívneho alebo elektromagnetického žiarenia. Žiarenie a iné
fyzikálne polia sa v súvislosti s prevádzkou hodnotenej činnosti nevyskytujú. Nepredpokladáme šírenie žiarenia ani
iných fyzikálnych polí z hodnotenej činnosti v takej miere, že by dochádzalo k ovplyvňovaniu pohody užívateľov
okolia riešeného územia. Nepredpokladá sa šírenie tepla a zápachu z funkčnej prevádzky navrhovanej činnosti.
OU-BA-OSZP3-2025/364436-0213138/2025
24 / 28
V rámci vykonaného zisťovacieho konania boli identifikované nasledujúce vplyvy zmeny navrhovanej činnosti na
jednotlivé zložky životného prostredia.
Vplyvy na obyvateľstvo a hodnotenie zdravotných rizík
Obyvatelia nadlimitne ovplyvnení prevádzkou navrhovanej činnosti v zmysle výsledkov spracovaných odborných
štúdii, po realizácii príslušných technických opatrení neboli identifikovaní. Vzhľadom na charakter navrhovanej
činnosti sa predpokladá pozitívny vplyv na obyvateľstvo, riešená plocha sa funkčne zhodnotí, sprístupní verejnosti
a bude bezpečnejšia. Vznikne priestor pre rekreáciu s novými prvkami zelene pre krátkodobé aj dlhodobé aktivity
návštevníkov.
Narušenie pohody a kvality života v blízkosti riešeného územia sa očakáva počas výstavby navrhovanej činnosti.
Vplyv výstavby možno minimalizovať použitím vhodnej technológie a stavebných postupov (napr. čistenie
automobilov pri výjazde zo staveniska, kropenie staveniska počas výkopových prác, kropenie a čistenie chodníkov,
komunikácií, kapotovanie zariadení na manipuláciu so sypkými látkami, oplotenie staveniska, dopravné značenia,
atď.). Týmito opatreniami môžu byť nežiaduce účinky navrhovanej činnosti počas výstavby účelovo potlačené.
Na základe štúdií posudzujúcich vplyv hodnotenej činnosti na životné prostredie a obyvateľstvo v kumulácii s
okolitými činnosťami možno konštatovať, že prevádzkou hodnotenej činnosti v zmysle výsledkov spracovaných
štúdií (rozptylová štúdia, akustická štúdia, svetlotechnický posudok, dopravno-kapacitné posúdenie) pri realizácií
príslušných stavebno-technických a dopravno-organizačných opatrení nedôjde k nadlimitným expozíciám okolitého
obyvateľstva ani zamestnancov / návštevníkov navrhovanej činnosti.
Vplyvy na horninové prostredie, nerastné suroviny, geodynamické javy a geomorfologické pomery
Navrhovaná činnosť priam nezasahuje do žiadnych ložísk nerastných surovín, ani chránených ložiskových území,
vplyv na nerastné suroviny sa teda nepredpokladá. Vzhľadom na parametre navrhovaného projektu a charakter
prostredia sa neočakávajú žiadne negatívne vplyvy činnosti v etape výstavby alebo prevádzky na horninové
prostredie, geodynamické javy ani geomorfologické pomery. Stavba nevyžaduje budovanie hlbokých základových
konštrukcií.
Vplyvy na ovzdušie
Počas stavebnej činnosti je predpoklad tvorby zvýšenej prašnosti, pričom zvýšená prašnosť môže byť vhodnými
stavebnými postupmi a opatreniami premietnutými v projekte organizácie výstavby na stavenisku minimalizovaná,
pôjde o vplyvy dočasné, krátkodobé vzťahujúce sa na etapu výstavby, s lokálnym pôsobením s rôznou intenzitou
pôsobenia. Na základe charakteru navrhovanej činnosti a výsledkov rozptylovej štúdie sa dá konštatovať, že
uvedenie navrhovanej činnosti do prevádzky významne neovplyvní znečistenie ovzdušia jej okolia, resp. nedôjde k
prekročeniu najvyšších prípustných imisných hodnôt v zmysle platnej legislatívy. Nie je predpoklad významného
negatívneho vplyvu navrhovanej činnosti na ovzdušie.
Vplyvy na klimatické pomery
Projekt navrhovanej činnosti obsahuje viaceré návrhy adaptačných opatrení na zmiernenie negatívnych dôsledkov
zmeny klímy. Vzhľadom na charakter navrhovanej činnosti, viaceré určené opatrenia a predmetnú lokalitu sa
nepredpokladá významný negatívny vplyv činnosti na klímu.
Vplyvy na vodné pomery
Vzhľadom na charakter územia a rozsah navrhovanej činnosti môže významný negatívny vplyv predstavovať
havarijná situácia počas výstavby alebo prevádzky navrhovanej činnosti sprevádzaná únikom nebezpečných látok
napríklad zo stavebných mechanizmov do podložia, a následne do podzemnej vody. Riziko je možné maximálne
znížiť pomocou organizačno-bezpečnostných opatrení a projektu organizácie výstavby, takisto pravidelným
kontrolovaním stavebných mechanizmov. Dodržaním stavebno – technických, organizačných a bezpečnostných
opatrení počas výstavby navrhovanej činnosti nie je predpoklad nepriaznivého ovplyvnenia režimu podzemných
vôd ani hydrologických pomerov v danom území.
Vzhľadom na navrhovaný spôsob odvodnenia pozemku a prijatím príslušných stavebno – technických a
organizačných opatrení (delená areálová kanalizačná sústava, retenčno - vsakovacie zariadenia, inštalovanie ORL,
lapač tukov z prevádzky stravovacích zariadení, atď.) sa nepredpokladá významný negatívny vplyv činnosti na
fyzikálne a chemické vlastnosti vody. V ďalšom stupni stavby bude vykonaný ďalší podrobný hydrogeologický
prieskum, ktorý skonkretizuje a ešte bližšie zhodnotí navrhovanú činnosť vo vzťahu k predmetnému územiu.
OU-BA-OSZP3-2025/364436-0213138/2025
25 / 28
Plocha riešeného ani hodnoteného územia nezasahuje do žiadnej vodohospodársky chránenej oblasti, v bližšom okolí
predmetnej stavby sa vodohospodársky chránené oblasti nenachádzajú. Negatívne vplyvy navrhovanej činnosti na
chránené vodohospodárske oblasti neboli identifikované.
Vplyvy na pôdu
Parcely riešeného územia sú evidované ako zastavané plochy a nádvoria, ostatné plochy a vodná plocha. Areál
navrhovanej činnosti nezasahuje do lesnej ani poľnohospodárskej pôdy a nebude mať negatívny vplyv na
kvalitu a stav pôd mimo riešeného územia. Vzhľadom na lokalizáciu stavby v urbanizovanom území bez záberu
poľnohospodárskej a lesnej pôdy negatívne vplyvy stavby na pôdu neboli identifikované.
Vplyvy na faunu, flóru a biotopy
Riešený pozemok je na väčšine územia pokrytý neudržiavanou areálovou zeleňou, s brehovými porastami jazera
Zlaté piesky. Vysoké zastúpenie má ruderálna vegetácia a náletová zeleň. V areáli neboli identifikované chránené
ani inak vzácne druhy drevín. Existujúca drevinová zeleň bude ošetrená a zachovaná v maximálnej možnej miere,
jej nevyhnutná časť bude navrhnutá na výrub z dôvodu jej zhoršeného zdravotného stavu / stability, zasahovania
do pôdorysov navrhovaných objektov, komunikácií, spevnených plôch a pod. Výrub drevín bude v nevyhnutnej
miere riešený v samostatnom výrubovom konaní v zmysle platnej legislatívy. Po ukončení stavebných činností bude
navrhovaný areál začlenený do krajiny prostredníctvom sadovníckych úprav. Počas výstavby navrhovanej činnosti
sa predpokladá možný negatívny vplyv na živočíšstvo v danom území, prevažne v brehových porastoch jazera.
Vplyvy počas prevádzky navrhovanej činnosti sa predpokladajú trvalé a lokálne.
Vplyvy na biodiverzitu, chránené územia a ich ochranné pásma
Riešené územie navrhovanej činnosti okrajovo zasahuje do prvku R-ÚSES (podľa Regionálneho územného systému
ekologickej stability mesta Bratislavy – 1994, resp. podľa Územného plánu hl. m. Bratislavy - 2007 a Územného
plánu regiónu Bratislavský samosprávny kraj - 2013) a to konkrétne do prvku RBc Zlaté piesky. Lokalitu
biocentra tvorí vodná plocha jazera spolu s brehovými porastmi. Areál navrhovanej činnosti zasahuje svojou
východnou časťou do okrajovej západnej časti biocentra. Miera zásahov do prostredia brehov na severnom a južnom
okraji riešeného územia bude okrem ošetrenia vzrastlej zelene minimálna. V rámci brehu nebudú umiestňované
žiadne stavby budov. Priame vplyvy navrhovanej činnosti na biodiverzitu sa budú prejavovať predovšetkým pri
umiestňovaní stavebných objektov, resp. terénnych úpravách v polohe brehu jazera Zlaté piesky, kde sa likvidáciou
časti vegetácie môže negatívny vplyv prejaviť na faune hodnoteného územia, avšak náhradnou výsadbou /
realizáciou sadových úprav sa dá tento vplyv minimalizovať. Stavba navrhovanej činnosti bude realizovaná s
ohľadom na existujúce prostredie a vplyvy na biodiverzitu budú minimalizované realizáciou navrhovaných opatrení
(výsadba zelene, zákaz organizácie hlučných podujatí, ošetrenie existujúcej zeleňe a pod.). Stavba bude začlenená
do krajiny sadovými úpravami, uprednostnená bude výsadba domácich druhov drevín, vhodných kríkových skupín
a stromov s eliminovaním šírenia inváznych druhov v krajine. navrhovaná činnosť nezasahuje a v jej bližšom
okolí sa nevyskytujú žiadne veľkoplošné ani maloplošné chránené územia (v zmysle zákona č. 543/2002 Z. z.
o ochrane prírody a krajiny v znení neskorších predpisov). Na ploche riešeného územia platí 1. stupeň územnej
ochrany prírody a krajiny. ploche riešeného územia sa nenachádzajú prirodzené biotopy ani biotopy európskeho a
národného významu Navrhovaná činnosť nezasahuje do lokalít Natura 2000 a zároveň sa žiadne lokality Natura 2000
nenachádzajú ani v jej bližšom okolí. Vzhľadom na vzdialenosť navrhovanej činnosti od spomínaných chránených
území, jej funkčné riešenie a trasovanie dopravy z jej prevádzky, nepredpokladá sa negatívny vplyv navrhovanej
činnosti na priaznivý stav biotopov a druhov rastlín a živočíchov, ktoré sú predmetom ochrany lokalít Natura 2000.
Vplyvy na krajinu
Realizáciou navrhovanej činnosti dôjde k zmene štruktúry a využívania riešeného územia. Na aktuálne voľnej ploche
dôjde k výstavbe voľnočasového areálu s rekreačno-športovými funkciami. rámci stavby budú využité súčasné
moderné technológie na dosiahnutie maximálneho komfortu pre všetkých návštevníkov lokality. Lokalita bude
udržiavaná a bezpečná, riešené územie sa zatraktívni. Vznikne priestor pre rekreáciu s novými prvkami zelene pre
krátkodobé aj dlhodobé aktivity návštevníkov. Novostavby navrhované v rámci riešeného územia svojim výškovým
riešením nebudú vytvárať v území výškové dominanty a budú navrhnuté tak, aby nevnášali do územia neprijateľný
kontrast (využitie drevených materiálov, zelené strechy, sadové úpravy a pod.).
Vplyvy na kultúrne a historické pamiatky, paleontologické náleziská a archeologické lokality
Areál stavby sa nenachádza v pamiatkovej zóne, ani v blízkosti paleontologických nálezísk. Nepredpokladá sa
negatívny vplyv na pamiatky.
OU-BA-OSZP3-2025/364436-0213138/2025
26 / 28
Posudzovanie vplyvov na životné prostredie je konaním pred povoľovacou činnosťou a predmetom je posúdenie
vplyvov navrhovanej činnosti na životné prostredie. Proces zisťovacieho konania má poskytnúť základné informácie
a hodnotenia pred prvým povolením podľa osobitých predpisov. Predmetné konanie vychádza z podrobnosti riešenia
v prvej etape prípravy, nepredstavuje žiadny druh povolenia a takéto povolenie nenahrádza. Cieľom je získať
odborný podklad na vydanie rozhodnutia o povolení činnosti podľa osobitných predpisov, nevytvára však vecný ani
časový priestor na posúdenie navrhovaného umiestnenia stavby v rozsahu kompetencií stavebného úradu. Okresný
úrad Bratislava opodstatnené pripomienky majúce oporu v zákone, zahrnul medzi opatrenia, ktoré bude potrebné
zohľadniť v dokumentácii v procese konania o povolení činnosti podľa osobitých predpisov.
Záverečné vyhodnotenie:
Okresný úrad Bratislava v rámci zisťovacieho konania posúdil zámer navrhovanej činnosti z hľadiska povahy a
rozsahu zámeru navrhovanej činnosti, miesta vykonávania a významu očakávaných vplyvov na životné prostredie
a zdravie obyvateľov, pričom vzal do úvahy súčasný stav životného prostredia v dotknutom území. Pri posudzovaní
zámeru navrhovanej činnosti z hľadiska predpokladaných vplyvov na životné prostredie a zvažovaní ďalšieho
postupu v zmysle ustanovení zákona použil OÚ BA kritériá pre zisťovacie konanie podľa § 29 zákona o posudzovaní,
uvedené v prílohe č. 10 zákona o posudzovaní, ktorá je transpozíciou prílohy č. III Smernice Európskeho parlamentu
a Rady 2011/92/EÚ o posudzovaní vplyvov určitých verejných a súkromných projektov na životné prostredie. Po
preverení skutkového stavu možno konštatovať, že v zámere navrhovanej činnosti boli uvedené predpokladané
vplyvy navrhovanej činnosti na jednotlivé zložky životného prostredia a zdravia obyvateľov. Opis priamych a
nepriamych vplyvov hodnotí OÚ BA na úrovni zámeru ako dostatočný. V procese neboli identifikované také
nedostatky alebo neurčitosti, ktoré by bránili v definovaní vplyvov. Informácie použité v zámere navrhovanej
činnosti sú dostatočné na to, aby bolo možné rozhodnúť podľa zákona o posudzovaní. Zámerom navrhovanej
činnosti je vytvorenie na doposiaľ opustenom západnom brehu štrkoviska Zlaté piesky a priľahlých pozemkoch areál
voľného času s príslušným zázemím s možnosťou rekreácie a športových aktivít pre obyvateľov a návštevníkov
Bratislavy. V území dotknutom zámerom navrhovanej činnosti platí prvý stupeň územnej a druhovej ochrany
chránených rastlín, chránených živočíchov, chránených nerastov a chránených skamenelín podľa zákona č. 543/2002
Z.z. o ochrane prírody a krajiny v znení neskorších predpisov. Súčasťou navrhovaného areálu budú bazény,
fitness, glamping, úprava nábrežia a mólo, oplotenie, drobná architektúra a energocentrum. V rámci zámeru
bolo predložených aj niekoľko štúdií (akustická štúdia č.24-109-s EnA CONSULT Topoľčany, s.r.o., rozptylová
štúdia Ing. Viliam Carach, PhD., svetelnotechnický posudok č. 24136 Anua s.r.o., dopravno-kapacitné posúdenie
IR DATA) ktorými neboli zistené závažné nedostatky, alebo potreba ďalšieho zisťovania. Inžinierskogeologický
prieskum (č.853/2019, RNDr. Ľubomír Vančík, INGEVA) vypracovaný pre zámer navrhovanej činnosti odporučil
po upresnení situovania a konštrukcie navrhovaných objektov preskúmať detailne inžinierskogeologické pomery
v rámci doplnkového prieskumu. Pre zámer bolo spracované aj hydrologické posúdenie zdrojov podzemných vôd
(RNDr. Martin Šujan, EQUIS spol. s.r.o.) v ktorého závere bolo konštatované nasledovné: Pri celkovom posúdení
hydrogeologických charakteristík lokality a dodržaní primeraného konzervativizmu je možné považovať návrh
zásobovania projektovaných objektov teplom a chladom využitím nízkopotenciálového tepla pozemných vôd za
reálny. K dokumentácii zámer bol priložený aj dendrologický prieskum a dokumentácia na výrub drevín (EKOJET,
s.r.o.), v ktorom sa vyhodnotila aj celková spoločenská hodnota všetkých inventarizovaných drevín.
Vzhľadom na vyššie uvedené skutočnosti OÚ BA vyhodnotil predpokladané vplyvy súvisiace s realizáciou
zámeru navrhovanej činnosti, s ohľadom na ich význam, vlastnosti a očakávaný rozsah (pravdepodobnosť,
predpokladaný rozsah, predpokladaný účinok, trvanie, frekvenciu a reverzibilitu, vrátane možnej kumulácie s
okolitými činnosťami), ako environmentálne prijateľné.
OÚ BA pri rozhodovaní o ďalšom postupe podľa zákona o posudzovaní vychádzal aj zo stanovísk doručených k
zámeru navrhovanej činnosti podľa § 29 ods. 4 zákona o posudzovaní (stanoviská dotknutých orgánov, dotknutej
obce, rezortného orgánu, a povoľujúceho orgánu). K predmetnému zámeru navrhovanej činnosti bolo celkovo
doručených 12 stanovísk, z toho jedno stanovisko verejnosti. Veľa požiadaviek v doručených stanoviskách sa týkalo
dodržiavania všeobecne platných zákonov. Z doručených 11 stanovísk od dotknutých orgánov, požadovali ďalšie
posudzovanie 3 z nich: Ministerstvo životného prostredia SR sekcia vôd, Bratislavský samosprávny kraj a Mestská
časť Bratislava-Ružinov. Naopak Ministerstvo životného prostredia SR sekcia geológie a prírodných zdrojov,
Štátna ochrana prírody SR a Regionálny úrad verejného zdravotníctva Bratislava nepožadovali posudzovanie a
nemali k zámeru žiadne ďalšie pripomienky, zámer bol spracovaný dostatočne. Dotknuté orgány po oboznámení
OU-BA-OSZP3-2025/364436-0213138/2025
27 / 28
s doplňujúcimi informáciami nedoručili žiadne ďalšie stanoviská. OÚ BA opodstatnené požiadavky týkajúce sa
posudzovania vplyvov navrhovanej činnosti na životné prostredie z doručených stanovísk, s dôrazom na stanoviská,
v ktorých požadovali ďalšie posudzovanie zámeru zohľadnil a zaradil do opatrení do výrokovej časti tohto záväzného
stanoviska. S poukazom na doručené stanoviská a navrhovateľom doručené doplňujúce informácie, má OÚ BA za
to, že zámer navrhovanej činnosti je v dotknutom území akceptovateľný a environmentálne prijateľný, za dodržania
opatrení na eliminovanie alebo zmiernenie vplyvu zámeru navrhovanej činnosti na životné prostredie určených vo
výrokovej časti tohto záväzného stanoviska.
OÚ BA na základe komplexných výsledkov zisťovacieho konania, preskúmania a odborného posúdenia
predloženého zámeru navrhovanej činnosti a doplňujúcich podkladových materiálov, zhodnotenia stavu životného
prostredia v záujmovom území, doručených stanovísk orgánov štátnej správy a samosprávy konštatuje, že pri
dodržaní všeobecne platných záväzných predpisov, vhodných technických a bezpečnostných a organizačných
opatrení a podmienok určených v tomto záväznom stanovisku, nebude zámer navrhovanej činnosti predstavovať
taký zásah do životného prostredia, ktorý by v značnej miere mohol ohroziť životné prostredie a zdravie obyvateľov,
a preto rozhodol tak, ako je uvedené vo výrokovej časti tohto záväzného stanoviska. Navrhovanú činnosť je tak
možné za predpokladu plného rešpektovania všetkých zákonom stanovených požiadaviek odporučiť k realizácii.
Ten, kto realizuje navrhovanú činnosť, je povinný zabezpečiť aj súlad realizovania činnosti so zákonom o
posudzovaní a s týmto záväzným stanoviskom, a to počas celej prípravy, realizácie a ukončenia činnosti.
Upozornenie:
Podľa § 29 ods. 14 zákona o posudzovaní dotknutá obec, na ktorej území sa má navrhovaná činnosť alebo jej zmena
realizovať o záväznom stanovisku zo zisťovacieho konania bezodkladne informuje verejnosť na svojom webovom
sídle, ak ho má zriadené, a na úradnej tabuli obce.
Podľa § 38 ods. 6 zákona o posudzovaní rozhodnutie povoľujúceho orgánu musí obsahovať podmienky, ktoré
určil príslušný orgán v rozhodnutí vydanom v zisťovacom konaní, záväznom stanovisku zo zisťovacieho konania
alebo v záverečnom stanovisku, alebo spôsob, akým sa s uvedenými podmienkami navrhovateľ v rámci prípravy
dokumentácie vysporiadal.
Podľa § 29 ods. 19 zákona o posudzovaní má záväzné stanovisko zo zisťovacieho konania platnosť tri roky, ak
príslušný orgán v záväznom stanovisku neurčil inak. Na návrh navrhovateľa môže príslušný orgán predĺžiť platnosť
záväzného stanoviska zo zisťovacieho konania o dva roky, a to aj opakovane, pričom celkový čas platnosti záväzného
stanoviska zo zisťovacieho konania nesmie prekročiť sedem rokov. Pri predlžovaní platnosti záväzného stanoviska
zo zisťovacieho konania príslušný orgán vyhodnotí, či došlo k podstatným zmenám podmienok v dotknutom
území alebo k novým skutočnostiam súvisiacim s navrhovanou činnosťou alebo jej zmenou. Ak k takým zmenám
došlo, príslušný orgán primerane podmienky určené v záväznom stanovisku zo zisťovacieho konania upraví alebo
doplní alebo platnosť záväzného stanoviska zo zisťovacieho konania nepredĺži. Záväzné stanovisko zo zisťovacieho
konania nestráca platnosť, ak sa počas jeho platnosti začne konanie o umiestnení alebo povolení činnosti podľa
osobitných predpisov.
Poučenie
Podľa § 29 ods. 16 zákona o posudzovaní, proti záväznému stanovisku zo zisťovacieho konania, v ktorom príslušný
orgán určil, že sa navrhovaná činnosť alebo jej zmena
a) bude posudzovať podľa zákona o posudzovaní, môže podať odvolanie len navrhovateľ,
b) nebude posudzovať podľa zákona o posudzovaní, môže podať odvolanie len dotknutá obec, na ktorej území sa
má navrhovaná činnosť alebo jej zmena realizovať, a dotknutá verejnosť podľa § 3 písm. t) zákona o posudzovaní.
Proti tomuto záväznému stanovisku zo zisťovacieho konania možno podať do 15 dní odo dňa doručenia odvolanie
podľa § 29 ods. 17 zákona o posudzovaní na príslušný orgán, ktorý ho vydal (Okresný úrad Bratislava, odbor
starostlivosti o životné prostredie, Tomášikova 46, 832 05 Bratislava).
V prípade dotknutej verejnosti podľa § 3 písm. t) zákona o posudzovaní sa za deň doručenia záväzného stanoviska
zo zisťovacieho konania považuje prvý deň zverejnenia záväzného stanoviska zo zisťovacieho konania podľa § 29
ods. 13 zákona o posudzovaní v centrálnom informačnom systéme.
OU-BA-OSZP3-2025/364436-0213138/2025
28 / 28
Toto záväzné stanovisko zo zisťovacieho konania je po vyčerpaní riadnych opravných prostriedkov, ktoré sa preň
pripúšťajú, preskúmateľné správnym súdom podľa ustanovení zákona č. 162/2015 Z. z. Správny súdny poriadok v
znení neskorších predpisov.
Mgr. Jaroslava Grambličková OU-BA-OSZP
vedúci
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10010
Doručuje sa
ELITE JET s. r. o., Opavská 26, 831 01  Bratislava-Nové Mesto, Slovenská republika
VIG ZP, s. r. o., Štefanovičova 4, 811 04  Bratislava-Staré Mesto, Slovenská republika
Hlavné mesto SR Bratislava, Primaciálne nám. 1 , 811 08  Bratislava-Staré Mesto, Slovenská republika
Mestská časť Bratislava - Ružinov, Mierová 21, 827 05  Bratislava - mestská časť Ružinov, Slovenská republika
Bratislavský samosprávny kraj, Sabinovská 16, 820 05  Bratislava-Ružinov, Slovenská republika
Ministerstvo obrany Slovenskej republiky, Kutuzovova 8, 832 47  Bratislava, Slovenská republika
Regionálny úrad verejného zdravotníctva Bratislava, hl.mesto so sídlom v Bratislave, Ružinovská 8, 821 01 
Bratislava-Ružinov, Slovenská republika
Hasičský a záchranný útvar hlavného mesta SR Bratislavy, Radlinského , 811 07  Bratislava - mestská časť Staré
Mesto, Slovenská republika
Ministerstvo cestovného ruchu a športu Slovenskej republiky, Námestie slobody 1, 811 06  Bratislava-Staré
Mesto, Slovenská republika
Dopravný úrad, Letisko M. R. Štefánika , 823 05  Bratislava-Ružinov, Slovenská republika
Krajský pamiatkový úrad Bratislava, Leškova , 811 04  Bratislava-Staré Mesto, Slovenská republika
Ministerstvo životného prostredia Slovenskej republiky, sekcia vôd, Námestie Ľudovíta Štúra 35/1, 812 35 
Bratislava - mestská časť Staré Mesto, Slovenská republika
Ministerstvo životného prostredia Slovenskej republiky, sekcia gológie a prírodných zdrojov, Námestie Ľudovíta
Štúra 35/1, 812 35  Bratislava - mestská časť Staré Mesto, Slovenská republika
Ministerstvo dopravy Slovenskej republiky, Námestie slobody 6, 811 06  Bratislava-Staré Mesto, Slovenská
republika
Štátna ochrana prírody Slovenskej republiky, Tajovského 28B, 974 01  Banská Bystrica, Slovenská republika
Okresný úrad Bratislava, OSZP3: OPaK, OO, OH, ŠVS - BA II. k.ú. Trnávka, Tomášikova 46, 821 01  Bratislava-
Ružinov, Slovenská republika
Okresný úrad Bratislava, OCDaPK, Tomášikova 46, 821 01  Bratislava-Ružinov, Slovenská republika
Okresný úrad Bratislava, odbor krízového riadenia, Tomášikova 46, 821 01  Bratislava-Ružinov, Slovenská
republika
OU-BA-OSZP3-2025/364436-0213138/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[Záväzné stanovisko zo zisťovacieho konania navrhovanej činnosti "AREÁL
VOĽNÉHO ČASU ZLATÉ PIESKY V BRATISLAVE"]
Identifikátor:
OU-BA-OSZP3-2025/364436-0213138/2025
Autorizácia elektronického dokumentu
Dokument autorizoval:
Jaroslava Grambličková
Oprávnenie:
1109 , podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu s pripojenou kvalifikovanou elektronickou časovou pečiatkou
Deklarovaný dátum a čas autorizácie:
20.05.2025 10:25:33 časové pásmo +02:00
Dátum a čas vystavenia kvalifikovanej časovej
pečiatky:
20.05.2025 10:25:48 časové pásmo +02:00
Označenie listov, na ktoré sa autorizácia vzťahuje:
OU-BA-OSZP3-2025/364436-0213138/2025
Informácia o vyhotovení doložky o autorizácii
Doložku vyhotovil:
Mgr. Lucia Gazdaricová
Funkcia alebo pracovné
zaradenie:
hlavný radca
Označenie orgánu verejnej moci:Okresný úrad Bratislava
IČO: 00151866
Dátum vytvorenia doložky:
20.05.2025
Podpis a pečiatka: