OKRESNÝ ÚRAD BRATISLAVA
ODBOR STAROSTLIVOSTI O ŽIVOTNÉ PROSTREDIE
Oddelenie ochrany prírody a vybraných zložiek životného prostredia
Tomášikova 46, 832 05  Bratislava
____________________________________________________________________________________
Číslo spisu
OU-BA-OSZP3-2025/361092-021
Bratislava
27. 05. 2025
Záväzné stanovisko zo zisťovacieho konania
zmeny navrhovanej činnosti „Polyfunkčná stavba Nová Bottova“
Výrok
Okresný úrad Bratislava, Odbor starostlivosti o životné prostredie, Oddelenie ochrany prírody a vybraných zložiek
životného prostredia, ako príslušný orgán štátnej správy starostlivosti o životné prostredie podľa § 1 a § 5 zákona
č. 525/2003 Z. z. o štátnej správe starostlivosti o životné prostredie a o zmene a doplnení niektorých zákonov v
znení neskorších predpisov, ako správny orgán podľa § 1 ods. 2 zákona č. 71/1967 Zb. o správnom konaní (správny
poriadok) v znení neskorších predpisov a ako príslušný orgán podľa § 3 písm. l) v spojení s § 56 písm. b) zákona
č. 24/2006 Z. z. o posudzovaní vplyvov na životné prostredie a o zmene a doplnení niektorých zákonov v znení
neskorších predpisov, určuje podľa § 29 ods. 2 v súlade s § 29 ods. 11 zákona č. 24/2006 Z. z. o posudzovaní
vplyvov na životné prostredie a o zmene a doplnení niektorých zákonov v znení neskorších predpisov po vykonaní
zisťovacieho konania pre zmenu navrhovanej činnosti ,,Polyfunkčná stavba Nová Bottova“ navrhovateľa Smart City
Office, VIII s. r. o., Bottova 1/1, 811 09 Bratislava, IČO: 50 733 907 takto:
Zmena navrhovanej činnosti „Polyfunkčná stavba Nová Bottova“ uvedená v predloženom Oznámení o zmene
navrhovanej činnosti
sa nebude posudzovať
podľa zákona č. 24/2006 Z. z. o posudzovaní vplyvov na životné prostredie a o zmene a doplnení niektorých zákonov
v znení neskorších predpisov.
V súlade s ust. § 2 písm. d) a § 29 ods. 15 zákona č. 24/2006 Z. z. o posudzovaní vplyvov na životné prostredie a o
zmene a doplnení niektorých zákonov v znení neskorších predpisov sa pre zmenu navrhovanej činnosti „Polyfunkčná
stavba Nová Bottova“ určujú nasledovné opatrenia na zabránenie a zmiernenie znečisťovania životného prostredia:
1. Pri realizácii stavby rešpektovať obmedzenie vyplývajúce z ochranných pásiem letiska;
2. Dodržať koeficient zelene, stanovený pre dané územie v zmysle platného Územného plánu Hlavného mesta SR
Bratislavy ako aj podrobnejších územnoplánovacích dokumentov;
3. V ďalšom stupni projektovej dokumentácie vytvoriť dostatočný priestor a životné podmienky (s dostatočnou
hrúbkou spodného substrátu) pre výsadbu vzrastlých drevín – stromov a krov ako zrealizovateľný návrh sadových
úprav s ohľadom na plánované podzemné vedenia, ich ochranné pásma a podzemné a nadzemné konštrukcie;
4. V ďalšom stupni projektovej dokumentácie navrhnúť dostatočné vodozádržné opatrenia vzhľadom na plochu
strechy objektu a spevnené plochy (napr. retenčné nádrže na dažďovú vodu s využitím pre závlahu zelene,
vybudovanie daňových záhonov, vegetačné striech a pod);
OU-BA-OSZP3-2025/361092-0232911/2025
2 / 31
5. V ďalších povoľovacích konaniach predložiť projektovú dokumentáciu vyhotovenú v súlade s platnou
územnoplánovacou dokumentáciou;
6. Za účelom posúdenia súladu s územným plánom a vydania záväzného stanoviska Hlavného mesta SR predložiť
Hlavnému mestu SR každý projekt zmeny stavby pred jej dokončením alebo dokončenej stavby, ktorým sa mení jej
hmotovo-priestorové usporiadanie alebo účel jej využitia (to aj v prípade zmenšovania zastavaných, či podlažných
plôch ako aj v prípade zmeny funkcie, resp. pomeru funkcií vo funkčnom bloku a inými sledovanými údajmi ÚPN
a ÚPN-Z (výška budov, dodržanie stavebných čiar, umiestnenie dominánt, akcentov a pod.));
7. V ďalšom stupni projektovej dokumentácie predložiť návrh riešenia nakladania s dažďovou vodou odsúhlasený
s BVS, a. s., s vhodnými vodozádržnými opatreniami;
8. Vypracovať projekt vegetačných úprav ako súčasť ďalších stupňov projektovej dokumentácie; navrhnúť 4 etáže
vegetačných úprav – bylinná etáž, krovinová etáž, nižšie stromy a dlhoveké stromy s mohutnou korunou umiestnené
na rastlom teréne tak, aby ani perspektívne neboli v kolízii so stavebnými objektmi a inžinierskymi sieťami; na
závlahy vegetačných úprav prednostne používať zrážkovú vodu akumulovanú in situ;
9. V ďalšom stupni projektovej dokumentácie bližšie špecifikovať malé spaľovacie zariadenie (záložný zdroj) - 2x
dieselagregát; podľa kategorizácie prílohy č. 1 vyhlášky č. 248/2023 Z. z. o požiadavkách na stacionárne zdroje
znečisťovania ovzdušia požiadať príslušný orgán ochrany ovzdušia o povolenie stavby stacionárneho zdroja podľa
§ 26 ods. 1 písm. a) zákona č. 146/2023 Z. z. o ochrane ovzdušia a o zmene a doplnení niektorých zákonov;
10. Dodržať podmienku č. 17 rozhodnutia Okresného úradu Bratislava č. OU-BA-OSZP3-2021/066526-019 zo dňa
05.10.2021 a podmienku č. 32 rozhodnutia Okresného úradu Bratislava č. OU-BAOSZP3-2022/037962-016 zo dňa
31.10.2022;
11. V ďalšom stupni projektovej dokumentácie navrhnúť vhodné protihlukové opatrenia a konkrétny účinný spôsob
vetrania všetkých obytných miestností v navrhovaných objektoch bez potreby otvárania okien tak, aby boli splnené
technické požiadavky uvedené v STN 73 0532-2:2024 a hygienické požiadavky uvedené vo Vyhláške MZ SR
č. 549/2007 Z. z., ktorou sa ustanovujú podrobnosti o prípustných hodnotách hluku, infrazvuku a vibrácií a o
požiadavkách na objektivizáciu hluku, infrazvuku a vibrácií v životnom prostredí; súčasne rešpektovať ustanovenia
zákona č. 355/2007 Z. z. o ochrane, podpore a rozvoji verejného zdravia;
12. V ďalšom stupni projektovej dokumentácie do časti odpady počas prevádzky doplniť odpady, ktoré budú vznikať
pri prevádzke a údržbe plánovaných dieselagregátov a odlučovačov ropných látok;
13. V ďalšom stupni projektovej dokumentácie uviesť k jednotlivým druhom odpadov aj ich predpokladané
množstvá a spôsoby ich následného nakladania podľa zákona č. 79/2015 Z. z. (činnosťou R alebo D) tak, aby bola
rešpektovaná hierarchia odpadového hospodárstva pri nakladaní so stavebnými odpadmi aj § 77 zákona č. 79/2015
Z. z. a pri nakladaní s komunálnymi odpadmi VZN č. 18/2023;
14. V ďalšom stupni projektovej dokumentácie bližšie špecifikovať plánované dieselagregáty s ohľadom na
zaobchádzanie so znečisťujúcimi látkami (prevádzkové kvapaliny) a protihavarijné zabezpečenie zariadenia s
ohľadom na zaobchádzanie so znečisťujúcimi látkami; realizáciu dieselgenerátora odsúhlasiť s orgánom štátnej
vodnej správy v zmysle § 27 zákona č. 364/2004 Z. z. o vodách a o zmene zákona Slovenskej národnej rady č.
372/1990 Zb. o priestupkoch v znení neskorších predpisov;
15. Pri realizácii Zmeny navrhovanej činnosti, zakladaní stavby a realizácii objektov stavby, odvádzaní vôd
z povrchového odtoku, pri návrhu, realizácii a užívaní vsakovacích, retenčnovsakovacích systémov, resp.
vodozádržných opatrení rešpektovať odporúčania, závery, zhodnotenia a usmernenia hydrogeologického posudku
(07/2021) a ostatných relevantných vykonaných odborných posúdení dotknutej lokality v zmysle znenia zákona č.
569/2007 Z. z. o geologických prácach v znení neskorších predpisov;
16. S ohľadom na miesto realizácie Zmeny navrhovanej činnosti v území evidovaných environmentálnych záťaží
a špecifiká dotknutého územia rešpektovať závery, usmernenia a odporúčania odborných posúdení spracovaných
OU-BA-OSZP3-2025/361092-0232911/2025
3 / 31
odborne spôsobilými osobami v zmysle zákona č. 569/2007 Z. z. o geologických prácach a ostatných prislúchajúcich
všeobecne záväzných právnych predpisov a geologického a environmentálneho dozoru;
17. V ďalšom stupni projektovej dokumentácie doplniť samostatnú prehľadnú situáciu kanalizácie s rozdelením
na jednotlivé vetvy (splašková, dažďová) a so zobrazením umiestnenia jednotlivých objektov (šachty, retenčno-
vsakovacie objekty, vodozádržné opatrenia, odlučovače ropných látok a pod.);
18. Plne rešpektovať a zohľadniť závery posúdenia hlukovej záťaže v stupni EIA „Polyfunkčná stavba Nová Bottova,
Bratislava I. – Staré Mesto“ (spracovateľ AKUSTA s. r. o., 903 01 Tureň 526, Ing. Peter Zaťko, PhD. a Ing. Dušan
Franek, zo dňa 18.12.2024);
19. Plne rešpektovať „Svetelnotechnický posudok za účelom posúdenia vplyvu plánovanej výstavby súboru stavieb
„Polyfunkčná stavba Nová Bottova“ na Mlynských Nivách v Bratislave na preslnenie okolitých bytov a denné
osvetlenie okolitých obytných miestností a miestností s dlhodobým pobytom ľudí“, vypracovaný spoločnosťou 3S
– PROJEKT, s. r. o., dňa 26.11.2024 a jednotlivé objekty navrhovanej činnosti umiestňovať do územia tak, aby
bol preukázaný jednoznačný súlad so svetlotechnickými požiadavkami STN 73 4301 Bytové budovy a sústavami
noriem STN 73 0580 Denné osvetlenie budov (napr. zmena hmoty, resp. budúci účel okolitých miestností);
20. Dodržať opatrenia na zmiernenie predpokladaných nepriaznivých vplyvov Zmeny navrhovanej činnosti uvedené
na str. 87 – 89 Oznámenia o zmene navrhovanej činnosti; v tejto súvislosti dodržať aj opatrenia z rozhodnutia
Okresného úradu Bratislava, Odboru starostlivosti o životné prostredie, Oddelenia ochrany a vybraných zložiek
životného prostredia č. OU-BA-OSZP3-2021/066526-019 zo dňa 05.10.2021 a z rozhodnutia Okresného úradu
Bratislava, Odboru starostlivosti o životné prostredie, Oddelenia ochrany prírody a vybraných zložiek životného
prostredia č. OU-BA-OSZP3- 2022/037962-016 zo dňa 31.10.2022;
21. Realizovať adaptačné a mitigačné opatrenia uvedené navrhovateľom v Oznámení o zmene navrhovanej činnosti.
Umiestnenie zmeny navrhovanej činnosti:
Zmena navrhovanej činnosti bude realizovaná v Bratislavskom samosprávnom kraji, okrese Bratislava I, mestskej
časti Bratislava – Staré mesto, južne od ulice Továrenská, západne od ulice Chalupkova a severne od ulice Bottova.
Umiestnenie navrhovaných objektov je lokalizované na pozemkoch v súkromnom vlastníctve navrhovateľa, resp.
iných právnických osôb v zastavanom území obce.
Účelom zmeny navrhovanej činnosti Polyfunkčná stavba Nová Bottova (ďalej len „zmena navrhovanej činnosti“)
je vybudovanie polyfunkčných objektov Bytový dom A, Bytový dom B, Bytový dom C1 a Bytový dom C2 s
funkciou rezidenčného bývania a doplnené o občiansku vybavenosť, Podzemná garáž 1 a Podzemná garáž 2,
vrátane doriešenia dopravnej obsluhy a technickej infraštruktúry. Kombináciou rezidenčných priestorov, občianskej
vybavenosti doplnených spevnenými plochami a plochami so vzrastlou a intenzívnou zeleňou, vznikne moderné
polyfunkčné centrum. Cieľom činnosti ako takej je revitalizovať dotknuté územie a začleniť ho do štruktúry mesta
Bratislava tak, aby poskytovalo kvalitné prostredie pre jeho obyvateľov, užívateľov, ale aj širšiu verejnosť, ako
súčasť rozvíjajúcej sa novej modernej, bezpečnej a atraktívnej mestskej štvrte.
Zmena navrhovanej činnosti vychádza z pôvodne posúdených navrhovaných činností, predmetom ktorých
bolo posúdenie polyfunkčných stavebných objektov pozostávajúcich z rezidenčného bývania, prislúchajúcich
parkovacích stojísk, občianskej vybavenosti a súvisiacej infraštruktúry.
V prípade pôvodne posúdenej navrhovanej činnosti „Polyfunkčná stavba Nová Bottova“ bol predmetom posúdenia
(zisťovacieho konania) polyfunkčný komplex pozostávajúci z polyfunkčného objektu N1 a polyfunkčného objektu
S1 s funkčnou náplňou rezidenčného bývania doplneného o občiansku vybavenosť, s celkovou zastavanou plochou
2 759,00 m2 , s celkovou hrubou podlažnou plochou nadzemnou 24 984 m2 a s navrhovanou plochou zelene 848,02
m2 .
Zmena navrhovanej činnosti (v časti pôvodne posúdenej navrhovanej činnosti „Polyfunkčná stavba Nová Bottova“)
spočíva v zmene umiestnenia polyfunkčných objektov z dvoch pôvodne navrhovaných polyfunkčných objektov N1
a S1 na polyfunkčné objekty Bytový dom B, Bytový dom C1 a Bytový dom C2, v zmene zastavanej plochy, ktorá je
výrazne menšia, a to o výmere 1815 m2 a v zmene celkovej hrubej podlažnej ploche nadzemnej, ktorá je o výmere
13 953 m2.
OU-BA-OSZP3-2025/361092-0232911/2025
4 / 31
V prípade pôvodne posúdenej navrhovanej činnosti „Polyfunkčná stavba Chalupkova Residence“ bol predmetom
posúdenia (zisťovacieho konania) polyfunkčný objekt s funkčnou náplňou rezidenčného bývania doplnenou o
občiansku vybavenosť, s celkovou zastavanou plochou 1821 m2, s celkovou hrubou podlažnou plochou nadzemnou
29 120 m2 a s navrhovanou plochou zelene 1003,78 m2.
Zmena navrhovanej činnosti (v časti pôvodne posúdenej navrhovanej činnosti „Polyfunkčná stavba Chalupkova
Residence“) spočíva v zmene zastavanej plochy, ktorá je menšia, a to o výmere 942 m2, v zmene celkovej hrubej
podlažnej ploche nadzemnej, ktorá je 22 181 m2.
Zmena navrhovanej činnosti ráta s navrhovanou plochou zelene 8 869 m2, t. j. ráta s väčšou plochou zelene ako
spolu pre pôvodne posúdenú navrhovanú činnosť „Polyfunkčná stavba Chalupkova Residence“ (1003,78 m2 ) a pre
pôvodne posúdenú navrhovanú činnosť „Polyfunkčná stavba Nová Bottova“ (848,02 m2 ).
Zmena navrhovanej činnosti spočíva aj v zmene počtu parkovacích stojísk. V prípade pôvodne posúdenej
navrhovanej činnosti „Polyfunkčná stavba Nová Bottova“ sa rátalo s 485 parkovacími stojiskami a v prípade pôvodne
posúdenej navrhovanej činnosti „Polyfunkčná stavba Chalupkova Residence“ s 315 parkovacími stojiskami, t. j.
spolu 800 parkovacích stojísk, tak v prípade zmeny navrhovanej činnosti sa uvažuje s počtom 485 parkovacích
stojísk.
Odôvodnenie
Navrhovateľ Smart City Office VIII, s. r. o., Bottova 1/1, 811 09 Bratislava, IČO: 50 733 907, v zastúpení
spoločnosťou enviroDAM, a. s., Demänovská Dolina 96, 031 01 Demänovská dolina, IČO: 54 418 836 (ďalej len
„navrhovateľ“) doručil dňa 23.01.2025 na príslušný orgán, Okresný úrad Bratislava, Odbor starostlivosti o životné
prostredie, Oddelenie ochrany prírody a vybraných zložiek životného prostredia, Tomášikova 46, 832 05 Bratislava
(ďalej aj „OÚ BA” alebo „Okresný úrad Bratislava“ alebo „príslušný orgán“) v súlade § 18 ods. 2 písm. d) a podľa
§ 29 ods. 1 písm. b) zákona č. 24/2006 Z. z. o posudzovaní vplyvov na životné prostredie a o zmene a doplnení
niektorých zákonov v znení neskorších predpisov (ďalej aj ,,zákon o posudzovaní“) Oznámenie o zmene navrhovanej
činnosti ,,Polyfunkčná stavba Nová Bottova“ (ďalej len „zmena navrhovanej činnosti“) vypracované podľa prílohy
č. 8 zákona o posudzovaní. Zmenu navrhovanej činnosti spracovala spoločnosť enviroDAM, a. s., Demänovská
Dolina 96, 031 01 Demänovská dolina, v januári 2025.
Okresný úrad Bratislava následne upovedomil listom č. OU-BA-OSZP3-2025/361092-002 zo dňa 29.01.2025 o
tom, že dňom doručenia oznámenia o zmene navrhovanej činnosti začalo zisťovacie konanie o posudzovaní vplyvov
zmeny navrhovanej činnosti na životné prostredie a podľa § 29 ods. 3 zákona o posudzovaní zaslalo vyššie uvedeným
upovedomením Oznámenie o zmene navrhovanej činnosti povoľujúcemu orgánu, dotknutému orgánu, rezortnému
orgánu a dotknutej obci na ktorej území sa má navrhovaná činnosť alebo jej zmena realizovať, s možnosťou o zaujatie
stanoviska v zákonom stanovenej lehote. Okresný úrad Bratislava zároveň uvedeným listom informoval o určení
termínu ústneho pojednávania a prizval naň navrhovateľa.
Okresný úrad Bratislava podľa § 29 ods. 3 zákona o posudzovaní dňa 28.01.2025 zverejnil oznámenie
o zmene navrhovanej činnosti v Centrálnom informačnom systéme Ministerstva životného prostredia SR:
https://www.enviroportal.sk/eia/detail/polyfunkcna-stavba-nova-bottova-1. Na tejto adrese Okresný úrad Bratislava
zároveň informoval verejnosť podľa § 24 ods. 1 zákona o posudzovaní. Verejnosť bola o zmene navrhovanej činnosti
informovaná aj na úradnej tabuli Okresného úradu Bratislava.
Podľa ustanovení § 18 ods. 2 zákona o posudzovaní a jeho prílohy č. 8 možno zmenu navrhovanej činnosti zaradiť
nasledovne:
- kapitola 13. Infraštruktúra, položka č. 1: Projekty rozvoja obcí vrátane b) pozemných stavieb a ich súborov
(komplexov), ak nie sú uvedené v iných položkách tejto prílohy od 10 000 m2 hrubej podlažnej plochy nadzemných
podlaží v zastavanom území vrátane a od 1 000 m2 hrubej podlažnej plochy nadzemných podlaží mimo zastavaného
územia vrátane;
- kapitola 13. Infraštruktúra, položka č. 2: Parkovacie plochy od 200 parkovacích stojísk pre motorové vozidlá
vrátane.
OU-BA-OSZP3-2025/361092-0232911/2025
5 / 31
Podľa § 18 ods. 2 písm. d) zákona o posudzovaní musí byť predmetom zisťovacieho konania každá zmena
navrhovanej činnosti uvedená v prílohe č. 8 časti B, ak ide o činnosť už posúdenú, povolenú, realizovanú alebo v
štádiu realizácie.
Okresnému úradu Bratislava bolo dňa 06.02.2025 doručené od navrhovateľa e-podanie zo dňa 06.02.2025 –
Oprava Oznámenia o zmene navrhovanej činnosti „Polyfunkčná stavba Nová Bottova“. Navrhovateľ týmto podaním
upovedomil OÚ BA o oprave zrejmej nesprávnosti v texte Oznámenia o zmene navrhovanej činnosti z januára 2025,
ktorá však nemala vplyv na zistenie a vyhodnotenie vplyvov zmeny navrhovanej činnosti na životné prostredie. OÚ
BA o oprave zrejmej nesprávnosti v texte Oznámenia o zmene navrhovanej činnosti upovedomil listom č OU-BA-
OSZP3-2025/361092 zo dňa 12.02.2025 a taktiež tuto informáciu zverejnil v Centrálnom informačnom systéme
Ministerstva životného prostredia SR.
Dňa 25.02.2025 sa na Okresnom úrade Bratislava v súlade s § 29 ods. 6 zákona o posudzovaní uskutočnilo ústne
pojednávanie s navrhovateľom. Povoľujúci orgán, rezortný orgán, dotknutý orgán ani dotknutá obec sa ústneho
pojednávania nezúčastnili. V rámci ústneho pojednávania príslušný orgán prerokoval s navrhovateľom stanoviská
doručené v zisťovacom konaní a príslušný orgán informoval navrhovateľa o ďalšom postupe v zisťovacom konaní.
Podľa § 29 ods. 6 zákona o posudzovaní je možnosť v rámci ústneho pojednávania, pred vydaním záväzného
stanoviska zo zisťovacieho konania, vyjadriť sa k jeho podkladu, k spôsobu jeho zistenia, prípadne navrhnúť jeho
doplnenie. Táto možnosť nebola zo strany dotknutých orgánov využitá.
Podľa § 29 ods. 11 zákona o posudzovaní upovedomil príslušný orgán navrhovateľa listom č. OU-BA-
OSZP3-2025/361092-016 zo dňa 05.03.2025 o predĺžení body na vydanie záväzného stanoviska zo zisťovacieho
konania, a to na dobu 90 dní od podania Oznámenia zmeny navrhovanej činnosti na OÚ BA. Navrhovateľ vzal
predmetné upovedomenie na vedomie.
Podľa § 35 ods. 4 zákona o posudzovaní vyzval príslušný orgán navrhovateľa na predloženie doplňujúcich informácií
s lehotou 10 pracovných dní. Odpovede navrhovateľa na požiadavky a pripomienky doručené v rámci stanovísk,
teda doplňujúce informácie doručil navrhovateľ autorizovane na Okresný úrad Bratislava dňa 02.04.2025.
K oznámeniu o zmene navrhovanej činnosti bolo na Okresný úrad Bratislava podľa § 29 ods. 4 zákona o posudzovaní
vplyvov doručených 6 stanovísk od dotknutých orgánov a 2 stanoviská od dotknutej verejnosti. Stanoviská sú
uvádzané v skrátenej forme:
1. Dopravný úrad, Letisko M. R. Štefánika, 823 05 Bratislava (ďalej aj „Dopravný úrad“) (list č. 7860/2025/
ROP-002/8493 zo dňa 10.02.2025, doručený ako e-podanie 10.02.2025):
Dopravný úrad ako dotknutý orgán štátnej správy na úseku civilného letectva podľa ustanovenia § 28 ods. 5
písmena d) zákona č. 143/1998 Z. z. o civilnom letectve (letecký zákon), Vám oznamuje, že riešené územie sa
nachádza v ochranných pásmach (ďalej len „OP“) Letiska M. R. Štefánika Bratislava (ďalej len „letisko“), určených
rozhodnutím Štátnej leteckej inšpekcie zn. 1-66/81 zo dňa 03.07.1981, v spojení s rozhodnutím Dopravného úradu
č. 3755/2014/ROP-022- OP/36087 zo dňa 10.12.2014 o zmene OP Letiska M. R. Štefánika Bratislava, z ktorých
vyplýva nasledovné obmedzenie:
- Najvyšší bod stavieb (objekty vrátane všetkých zariadení umiestnených na ich vrcholoch a strechách /komíny,
vzduchotechnika, reklamné zariadenia/logá, antény, technológie a pod./), ostatných objektov a zariadení nestavebnej
povahy /vrátane stavebných mechanizmov použitých pri realizácii stavby (veža, tiahlo, maximálny zdvih ramena
žeriava, betónpumpy a pod.)/, je určený ochranným pásmom kužeľovej prekážkovej plochy Letiska M. R. Štefánika
Bratislava v rozmedzí nadmorských výšok cca od 219,60 – 225,3 m n.m.Bpv, t. j. výšky v rozmedzí cca od 79,80
– 85,5 m od úrovne ± 0,0 v sklone 1:25 (4 %) v smere od letiska (pri úrovni ± 0,0 =139,83 m n.m.Bpv, určenej v
predloženom zámere.
Zmena navrhovanej činnosti s predpokladanou výškou najvyššieho bytového domu 75,0 m od úrovne ± 0,0, t. j.
s nadmorskou výškou cca 212,80 m n.m. Bpv (atika Bytový dom A) podľa predložených podkladov, rešpektuje
výškové obmedzenie OP letiska. V prípade dočasného prekročenia OP stavebnými mechanizmami Dopravný úrad
určí podmienky na zaistenie bezpečnosti leteckej prevádzky v rámci odsúhlasenia projektovej dokumentácie pre
OU-BA-OSZP3-2025/361092-0232911/2025
6 / 31
územné rozhodnutie stavby. Predmetné obmedzenie vyplývajúce z ochranných pásiem letiska žiadame pri realizácii
stavby rešpektovať.
Z pohľadu Dopravného úradu neexistujú vplyvy, ktoré by mali byť pri zmene navrhovanej činnosti posúdené
podrobnejšie, teda také, ktoré by mali byť posudzované podľa zákona č. 24/2006 Z. z. o posudzovaní vplyvov na
životné prostredie a o zmene a doplnení niektorých zákonov v znení neskorších predpisov.
Vyjadrenie OÚ BA:
OÚ BA berie stanovisko Dopravného úradu na vedomie a zároveň zahrnul požiadavku do opatrení záväzného
stanoviska (opatrenie č. 1).
2. Okresný úrad Bratislava, Odbor starostlivosti o životné prostredie, Oddelenie ochrany prírody a vybraných
zložiek životného prostredia, úsek ochrany prírody a krajiny, Tomášikova 46, 832 05 Bratislava (ďalej aj „OÚ
Bratislava, Odbor starostlivosti o ŽP“) (list č. OU-BA-OSZP3-2025/364536-2/STA zo dňa 31.01.2025, doručený
listinne 13.02.2025):
Okresný úrad Bratislava, Odbor starostlivosti o ŽP, ako dotknutý orgán ochrany prírody okresu vydáva podľa § 9
ods. 1 písm. w) a ods. 3 zákona č. 543/2002 Z. z. o ochrane prírody a krajiny v znení neskorších predpisov (ďalej
len „zákon OPK“) a podľa § 23 ods. 4 zákona o posudzovaní toto záväzné stanovisko:
- Predmetné pozemky sa nachádzajú v území s prvým stupňom ochrany podľa § 12 zákona OPK, kde sa uplatňujú
ustanovenia o všeobecnej ochrane prírody a krajiny podľa druhej časti tohto zákona.
- Navrhovaná činnosť nepredstavuje podľa zákona OPK danom území činnosť zakázanú.
- Podľa Regionálneho územného systému ekologickej stability mesta Bratislavy (SAŽP, 1994) v riešenom území
sa nenachádzajú žiadne prvky RÚSES.
- V záujmovom území sa nenachádzajú dreviny, ktoré by boli v kolízii s plánovanou činnosťou.
- V záujmovom území sa nenachádzajú žiadne známe biotopy národného alebo európskeho významu, biotopy
chránených druhov rastlín, ani chránené stromy. Výskyt chránených druhov živočíchov však nie je vylúčený.
Požiadavky na ďalší stupeň projektovej dokumentácie:
- Dodržať koeficient zelene, stanovený pre dané územie v zmysle platného územného plánu hl. m. SR Bratislavy
ako aj podrobnejších územnoplánovacích dokumentov.
- Odporúčame vytvoriť dostatočný priestor a životné podmienky (s dostatočnou hrúbkou spodného substrátu) pre
výsadbu vzrastlých drevín – stromov a krov ako zrealizovateľný návrh sadových úprav s ohľadom na plánované
podzemné vedenia, ich ochranné pásma a podzemné a nadzemné konštrukcie.
- Navrhnúť dostatočné vodozádržné opatrenia vzhľadom na plochu strechy objektu a spevnené plochy — napr.
retenčné nádrže na dažďovú vodu s využitím pre závlahu zelene, vybudovanie daňových záhonov, vegetačné striech
a pod.
OÚ Bratislava, Odbor starostlivosti o ŽP, ako dotknutý orgán ochrany prírody okresu v zmysle § 9 ods. 1 písm. w)
zákona OPK s odkazom na zákon posudzovaní nepožaduje navrhovanú činnosť posudzovať za dodržania podmienok
orgánu ochrany prírody uvedených v tomto záväznom stanovisku.
Vyjadrenie OÚ BA:
OÚ BA berie vyjadrenie Okresného úradu Bratislava, Odboru starostlivosti o ŽP na vedomie a zároveň uvádza,
že zmena navrhovanej činnosti počíta s navrhovanou plochou zelene 8 869 m2. S cieľom dosiahnuť čo najväčšie
množstvo zelene sa navrhovaná zeleň bude nachádzať nielen na rastlom teréne, ale aj na konštrukciách podzemných
objektov. Prepočet zelene je vyhodnotený podľa požiadaviek územného plánu zóny Chalupkova a navrhované
plochy zelene sú v súlade s reguláciou územného plánu zóny Chalupkova. Pre výsadbu zelene na teréne sa
uprednostnia vzrastlé stromy. Návrh sadových úprav bude rešpektovať Arboristický štandard „Starostlivosť o
dreviny okolo verejnej technickej infraštruktúry, 2021“. Projekt sadových úprav bude predmetom ďalšieho stupňa
projektovej dokumentácie a bude zohľadňovať plánované podzemné vedenia, ich ochranné pásma a podzemné a
nadzemné konštrukcie. Navrhovateľ predloží v ďalšom stupni projektovej dokumentácii návrh riešenia nakladania
s dažďovou vodou odsúhlasený s BVS, a. s., s vhodnými vodozádržnými opatreniami. OÚ BA zahrnul požiadavky
OÚ Bratislava, Odboru starostlivosti o ŽP do opatrení záväzného stanoviska (opatrenie č. 2, 3, 4).
3. Hlavné mesto Slovenskej republiky Bratislava, Primaciálne námestie 1, 814 99 Bratislava (ďalej aj „Hlavné mesto
SR“) (list č. MAGS OEaTI 48889/2025-43251 zo dňa 17.02.2025, doručený ako e-podanie 18.02.2025):
OU-BA-OSZP3-2025/361092-0232911/2025
7 / 31
Podľa § 29 ods. 4 zákona Vám ako dotknutá obec, na ktorej území sa má zmena navrhovanej činnosti realizovať,
predkladáme nasledujúce stanovisko k oznámeniu:
Z hľadiska územného plánovania:
Pre územie navrhovanej činnosti je v platnosti územnoplánovacia dokumentácia na zonálnej úrovni - Územný plán
zóny Chalupkova, schválená uznesením Miestneho zastupiteľstva mestskej časti Bratislava - Staré Mesto č. 1/2018
dňa 06.02.2018, záväzná časť je vyhlásená všeobecne záväzným nariadením mestskej časti Bratislava - Staré Mesto
č. 1/2018 s účinnosťou od 06.03.2018 (ďalej ako ÚPN-Z). Navrhovaná činnosť je umiestnená na pozemkoch, ktoré
sú súčasťou: stavebného bloku č. 5.1 (bytový dom A a B); funkčné využitie: 51 - mestské polyfunkčné obytné
územie; stavebného bloku č. 5.2 (bytový dom C1 a C2); funkčné využitie: 51 - mestské polyfunkčné obytné územie.
K zmene navrhovanej činnosti máme tieto zásadné pripomienky:
V sumári zmien navrhovanej činnosti nie je jednoznačne uvedené, že sa zväčšilo riešené územie o časť bloku 5.2, v
ktorom je navrhované umiestniť objekty C1 a C2. Na týchto pozemkoch evidujeme existujúce stavby.
Vyjadrenie OÚ BA:
OÚ BA uvádza, že sa riešené územie týka aj bloku 5.2. Vyplýva to z Oznámenia o zmene navrhovanej činnosti (str.
16, 19 – 22). Na predmetných pozemkoch sa už žiadne stavby nenachádzajú okrem jednej, ktorá bude odstránená, o
čom svedčí potvrdenie obce (Mestskej časti Bratislava – Staré Mesto) o odstránení stavby č. 323/4179/2025/KPR/
Krc zo dňa 20.01.2025. OÚ BA berie vyjadrenie Hlavného mesta SR na vedomie.
Zmena navrhovanej činnosti preukazuje len priestorový súlad s ÚPN-Z. V uvedenom vyhodnotení absentuje funkčné
vyhodnotenie na celý dotknutý sektor 5 podľa požiadavky ÚPN-Z. Predložené vyhodnotenie nie je teda možné
považovať za súlad s ÚPN / ÚPN-Z.
Vyjadrenie OÚ BA:
OÚ BA konštatuje, že projekt Zmeny navrhovanej činnosti je menší ako pôvodne uvažovaný zámer navrhovanej
činnosti (Polyfunkčná stavba Nová Bottova), ktorého súlad s územným plánom zóny Chalupkova bol potvrdený
vydaním stavebného povolenia Mestskou časťou Bratislava – Staré Mesto č. 92/79611/2022/STA/Fed zo
dňa 22.11.2022. Porovnanie navrhovaných stavieb s pôvodne schválenými zámermi – navrhovaných činností
„Polyfunkčná stavba Nová Bottova“ a „Polyfunkčná stavba Chalupkova Residence“ je v Oznámení o zmene
navrhovanej činnosti uvedené v časti III.1 - Umiestnenie navrhovanej činnosti (kraj, okres, obec, katastrálne územie,
parcelné číslo) z ktorej vyplýva, že jednotlivé parametre Zmeny navrhovanej činnosti sú nižšie než pôvodne
posudzované navrhované činnosti a množstvo navrhovanej zelene je vyššie. Navrhovateľ v ďalších povoľovacích
konaniach predloží projektovú dokumentáciu vyhotovenú v súlade s platnou územnoplánovacou dokumentáciou.
OÚ BA zahrnul požiadavku do opatrení záväzného stanoviska (opatrenie č. 5).
Stavebník je povinný, za účelom posúdenia súladu s územným plánom a vydania záväzného stanoviska Hlavného
mesta SR Bratislavy predložiť Hlavnému mestu SR Bratislave každý projekt zmeny stavby pred jej dokončením
alebo dokončenej stavby, ktorým sa mení jej hmotovo-priestorové usporiadanie alebo účel jej využitia, a to aj v
prípade zmenšovania zastavaných, či podlažných plôch ako aj v prípade zmeny funkcie, resp. pomeru funkcií vo
funkčnom bloku a inými sledovanými údajmi ÚPN a ÚPN-Z (výška budov, dodržanie stavebných čiar, umiestnenie
dominánt, akcentov a pod.).
Vyjadrenie OÚ BA:
OÚ BA uvádza, že navrhovateľ bude v ďalších povoľovacích konaniach postupovať v súlade s príslušnými
všeobecne záväznými právnymi predpismi a vydanými rozhodnutiami/povoleniami podľa osobitných právnych
predpisov týkajúcimi sa riešeného územia. OÚ BA zahrnul požiadavku do opatrení záväzného stanoviska (opatrenie
č. 6).
Hlavné mesto SR Bratislava sa nevyjadrilo záväzným stanoviskom k investičnému zámeru, ktorý je predmetom
zmeny navrhovanej činnosti a nevydalo záväzné stanovisko k žiadnemu z uvedených zámerov „Polyfunkčná stavba
Nová Bottova" a „Polyfunkčná stavba Chalupkova Residence“.
Vyjadrenie OÚ BA:
OU-BA-OSZP3-2025/361092-0232911/2025
8 / 31
OÚ BA uvádza, že navrhovateľ bude v ďalších povoľovacích konaniach postupovať v súlade s príslušnými
všeobecne záväznými právnymi predpismi a vydanými rozhodnutiami/povoleniami podľa osobitných právnych
predpisov týkajúcimi sa riešeného územia. OÚ BA berie vyjadrenie Hlavného mesta SR na vedomie.
Z hľadiska systémov technickej infraštruktúry:
So Zmenou navrhovanej činnosti súhlasíme s pripomienkami, ktoré požaduje zohľadniť v projekte pre územné
rozhodnutie:
- Návrh odvádzania zrážkových vôd do verejnej kanalizácie je v rozpore so strategickými dokumentami hlavného
mesta SR Bratislavy. Spoločným cieľom týchto materiálov je zmierňovanie a adaptácia prejavov zmeny klímy na
životné prostredie.
- K hlavným adaptačným opatreniam v súvislosti s klimatickými zmenami patrí potreba hospodárenia so zrážkovou
vodou. V záujme tvorby priaznivej mikroklímy mestského prostredia je nevyhnutné zrážkové vody čo najdlhšie
zadržať v území, kam dopadli návrhom vhodných vodozádržných opatrení.
- Upozorňujeme, že verejná kanalizačná sieť v Bratislave je preťažená a BVS, a. s. ako jej správca nepovoľuje pre
novú výstavbu zaústenie dažďových vôd do verejnej kanalizácie, resp. iba vo veľmi obmedzenom množstve.
- Z oznámenia o zmene navrhovanej činnosti nie je úplne zrejmá zmienka o odstránení retenčnej nádrže (str. 39).
Vyjadrenie OÚ BA:
OÚ BA uvádza, že navrhovateľ so zadržiavaním dažďovej vody v riešenom území v súvislosti so Zmenou
navrhovanej činnosti uvažuje (str. 39 – 40 Oznámenia o zmene navrhovanej činnosti). Navrhovateľ predloží v
ďalšom stupni projektovej dokumentácie návrh riešenia nakladania s dažďovou vodou odsúhlasený s BVS, a. s., s
vhodnými vodozádržnými opatreniami (opatrenie č. 7).
Z hľadiska vplyvov na životné prostredie, vrátane kumulatívnych vplyvov:
Ochrana prírody a krajiny, ÚSES:
V mieste realizácie navrhovanej činnosti platí prvý stupeň územnej ochrany. Nepredpokladáme významný vplyv
zmeny navrhovanej činnosti na chránené územia a ich ochranné pásma v zmysle § 17, územia európskej sústavy
chránených území Natura 2000 v zmysle § 28, územia medzinárodného významu v zmysle § 28b a chránené stromy
v zmysle § 49 zákona č. 543/2002 Z. z. o ochrane prírody a krajiny v znení neskorších predpisov. Nepredpokladáme
významný vplyv zmeny navrhovanej činnosti na významné prvky územného systému ekologickej stability.
Vyjadrenie OÚ BA:
OÚ BA berie vyjadrenie Hlavného mesta SR na vedomie.
Zeleň, tvorba krajiny:
Žiadame vypracovať projekt vegetačných úprav ako súčasť ďalších stupňov projektovej dokumentácie. Žiadame
navrhnúť 4 etáže vegetačných úprav – bylinná etáž, krovinová etáž, nižšie stromy a dlhoveké stromy s mohutnou
korunou umiestnené na rastlom teréne tak, aby ani perspektívne neboli v kolízii so stavebnými objektmi a
inžinierskymi sieťami. Na závlahy vegetačných úprav žiadame prednostne používať zrážkovú vodu akumulovanú
in situ.
Vyjadrenie OÚ BA:
OÚ BA uvádza, že navrhovateľ v ďalšom stupni projektovej dokumentácie vypracuje projekt sadových úprav, ktorý
bude rešpektovať požiadavku Hlavného mesta SR. OÚ BA zahrnul požiadavku do opatrení záväzného stanoviska
(opatrenie č. 8).
Ovzdušie:
V ďalšom stupni dokumentácie žiadame bližšie špecifikovať malé spaľovacie zariadenie (záložný zdroj) -
2x dieselagregát. Následne podľa kategorizácie prílohy č. 1 vyhlášky č. 248/2023 Z. z. o požiadavkách na
stacionárne zdroje znečisťovania ovzdušia je potrebné požiadať príslušný orgán ochrany ovzdušia o povolenie stavby
stacionárneho zdroja podľa § 26 ods. 1 písm. a) zákona č. 146/2023 Z. z. o ochrane ovzdušia a o zmene a doplnení
niektorých zákonov.
Vyjadrenie OÚ BA:
OÚ BA uvádza, že navrhovateľ uvedenú požiadavku rešpektuje a v ďalšom stupni projektovej dokumentácie
špecifikuje malé spaľovacie zariadenie a následne požiada príslušný orgán štátnej správy ochrany ovzdušia o súhlas
OU-BA-OSZP3-2025/361092-0232911/2025
9 / 31
na vydanie povolenia stavby stacionárneho zdroja podľa zákona č. 146/2023 Z. z. o ochrane ovzdušia a o zmene
a doplnení niektorých zákonov v znení neskorších predpisov. OÚ BA zahrnul požiadavku do opatrení záväzného
stanoviska (opatrenie č. 9).
Počas výstavby predpokladáme dočasný negatívny vplyv na ovzdušie v dôsledku zvýšenej prašnosti a emisií
výfukových plynov z dopravných a stavebných mechanizmov. Tento negatívny vplyv bude minimalizovaný
splnením 17. podmienky rozhodnutia Okresného úradu Bratislava č. OU-BA-OSZP3-2021/066526-019 zo dňa
05.10.20211 a 32. podmienky rozhodnutia Okresného úradu Bratislava č. OU-BAOSZP3-2022/037962-016 zo dňa
31.10.20222.
Vyjadrenie OÚ BA:
OÚ BA uvádza, že navrhovateľ uvedenú požiadavku rešpektuje a dodrží podmienku č. 17 rozhodnutia Okresného
úradu Bratislava č. OU-BA-OSZP3-2021/066526-019 zo dňa 05.10.2021 a podmienku č. 32 rozhodnutia Okresného
úradu Bratislava č. OU-BAOSZP3-2022/037962-016 zo dňa 31.10.2022.
Z hľadiska ochrany ovzdušia sú v Oznámení o zmene navrhovanej činnosti navrhnuté nasledovné opatrenia:
- pri činnostiach, pri ktorých môžu vznikať prašné emisie (napr. zemné práce, pohyb stavebných mechanizmov)
budú využité technicky dostupné prostriedky na obmedzenie vzniku týchto prašných emisií (napr. zariadenia na
výrobu, úpravu a hlavne dopravu prašných materiálov, ktoré bude potrebné prekryť, práce vykonávať primeraným
spôsobom a primeranými prostriedkami),
- skladovanie prašných materiálov, v hraniciach navrhovaného priestoru realizácie, bude minimalizované, resp.
ich skladovanie bude v uzatvárateľných plechových skladoch, stavebných silách, alebo iným vhodným a účinným
protiprašným spôsobom zabezpečené plochy skladovania prašných materiálov, v rámci areálu investora.
Z dôvodu eliminácie predpokladaných zdrojov znečisťovania ovzdušia budú aplikované opatrenia napr. manipulácia
s prašnými materiálmi v rámci uzavretých priestorov, skrápaním prašných činností v rámci realizácie stavebných
úkonov, skrápaním dočasných vnútroareálových komunikácií, čistenie dočasných vnútroareálových a prípadne
vonkajších komunikácií (výjazdov zo stavieb), čistenie stavebných mechanizmov a dopravných prostriedkov (str. 36
Oznámenia o zmene navrhovanej činnosti). OÚ BA zahrnul požiadavku do opatrení záväzného stanoviska (opatrenie
č. 10).
Hluk:
Z výsledkov Akustickej štúdie vyplýva, že prevádzka navrhovanej polyfunkčnej stavby spôsobí prekročenie
prípustných hodnôt určujúcich veličín hluku v dotknutom chránenom území. Žiadame navrhnúť vhodné
protihlukové opatrenia a konkrétny účinný spôsob vetrania všetkých obytných miestností v navrhovaných objektoch
bez potreby otvárania okien tak, aby boli splnené technické požiadavky uvedené v STN 73 0532-2:2024 a hygienické
požiadavky uvedené vo vyhláške MZ SR č. 549/2007 Z. z., ktorou sa ustanovujú podrobnosti o prípustných
hodnotách hluku, infrazvuku a vibrácií a o požiadavkách na objektivizáciu hluku, infrazvuku a vibrácií v životnom
prostredí. Súčasne musia byť rešpektované ustanovenia zákona č. 355/2007 Z. z. o ochrane, podpore a rozvoji
verejného zdravia.
Vyjadrenie OÚ BA:
OÚ BA k uvedenej požiadavke uvádza, že pre účely Zmeny navrhovanej činnosti bolo v decembri 2024 vypracované
Posúdenie hlukovej záťaže vonkajšieho prostredia obchodnou spoločnosťou AKUSTA, s. r. o. (ďalej len „Akustická
štúdia“). V ďalšom stupni spracovania projektovej dokumentácie bude s ohľadom na závery Akustickej štúdie
potrebné okrem iného riešiť nasledovné (str. 73 Oznámenia o zmene navrhovanej činnosti):
- nakoľko v danom území dochádza k prekračovaniu prípustných hodnôt určujúcich veličín hluku podľa vyhlášky
Ministerstva zdravotníctva Slovenskej republiky č. 549/2007 Z. z., ktorou sa ustanovujú podrobnosti o prípustných
hodnotách hluku, infrazvuku a vibrácií a o požiadavkách na objektivizáciu hluku, infrazvuku a vibrácií v životnom
prostredí (ďalej len „Vyhláška o prípustných hodnotách hluku“) hlukom z dopravy, obvodové plášte musia byť
navrhnuté, tak, aby boli splnené požiadavky príslušných noriem a Vyhlášky o prípustných hodnotách hluku, návrh
akustických vlastností obvodových plášťov, ako aj konštrukcií výplní otvorov sa musí riadiť predikciou zistenými
ekvivalentnými hladinami a zvuku uvedenými v Akustickej štúdii,
- v ďalšom stupni spracovania projektovej dokumentácie je potrebné navrhnúť konkrétny účinný spôsob vetrania
všetkých miestností s obytnou funkciou v bytoch bez potreby otvárania okien tak, aby boli splnené technické
požiadavky uvedené v STN 73 0532-2 :2024 a hygienické požiadavky,
- požadované hodnoty nepriezvučností izolačných skiel je potrebné spresniť podľa zvoleného systému konštrukcií
výplní otvorov (plast, hliník, drevo... ) podľa plochy zasklenia v zmysle STN EN 14351-1+A2, nakoľko výslednú
OU-BA-OSZP3-2025/361092-0232911/2025
10 / 31
vzduchovú nepriezvučnosť konštrukcie výplne otvoru ovplyvňujú detaily stykov okenných rámov a krídiel, detaily
osadenia výrobkov do stavby a detail zasklenia izolačného skla,
- pri stanovení požiadaviek na zvukovú izoláciu obvodového plášťa v miestach administratívnych priestoroch v
objekte A (SO 101) na prvých dvoch podlažiach, bolo uvažované s prvou skupinou prác, pre ktorú sa uplatňuje
akčná hodnota normalizovanej hladiny A zvuku LAEX,8h = 40 dB, podľa Nariadenia vlády SR č. 115/2006 Z. z.,
- v administratívnych priestoroch v objekte A (SO 101) je zabezpečené vetranie núteným systémom pomocou VZT,
- v ďalších stupňoch spracovania projektovej dokumentácie je potrebné navrhnúť vhodné akustické podhľady a
obklady na dodržanie optimálnych hodnôt času dozvuku v administratívnych priestoroch,
- po spresnení umiestnenia stacionárnych zdrojov hluku v objektoch je potrebné posúdiť ich možný vplyv na dotknuté
vonkajšie a vnútorné prostredie,
- pri návrhu je potrebné dbať na pružné uloženie všetkých zariadení produkujúcich hluk a vibrácie, ako i rozvodov,
ktoré je potrebné pružne uložiť, resp. zavesiť tak, aby sa nestali zdrojom štrukturálneho hluku šíriaceho sa do
stavebných konštrukcií. Uvedené sa týka všetkých zdrojov hluku v budove i na streche alebo na fasáde objektu,
- všetky stavebné konštrukcie musia byť navrhnuté v zmysle požiadaviek normy STN 73 0532-2:2024.
Navrhovateľ rešpektuje závery Akustickej štúdie a zohľadní ich pri spracovaní ďalšieho stupňa projektovej
dokumentácie. Na základe požiadavky RÚVZ Bratislava vyhodnotiť kumulatívny nárast hluku z dopravy na
súvisiacich prístupových komunikáciách na súvisiace okolité chránené prostredie bolo vypracované doplnenie
Akustickej štúdie, z ktorej vyplýva, že kumulatívny nárast hluku z existujúcej a novej dopravy spôsobenej
prevádzkou Zmeny navrhovanej činnosti na prístupových komunikáciách (Chalupkova, Bottova), ktoré ovplyvňujú
hlukové pomery pred fasádami existujúcich chránených objektov (SKY PARK 3,4, METROPOLIS), stanovený
na základe vykonaných meraní hluku, predikcií súčasných a budúcich hlukových pomerov, možno považovať za
nevýznamný. OÚ BA zahrnul požiadavku do opatrení záväzného stanoviska (opatrenie č. 11).
Odpady:
V ďalšom stupni žiadame do časti odpady počas prevádzky doplniť odpady, ktoré budú vznikať pri prevádzke a
údržbe plánovaných dieselagregátov a odlučovačov ropných látok.
Vyjadrenie OÚ BA:
OÚ BA zahrnul požiadavku do opatrení záväzného stanoviska (opatrenie č. 12).
V ďalšom stupni projektovej dokumentácie žiadame k jednotlivým druhom odpadov uviesť aj ich predpokladané
množstvá a spôsoby ich následného nakladania podľa zákona č. 79/2015 Z. z. (činnosťou R alebo D) tak, aby bola
rešpektovaná hierarchia odpadového hospodárstva pri nakladaní so stavebnými odpadmi aj § 77 zákona č. 79/2015
Z. z. a pri nakladaní s komunálnymi odpadmi VZN č. 18/2023.
Vyjadrenie OÚ BA:
OÚ BA uvádza, že navrhovateľ v ďalšom stupni projektovej dokumentácie doplní predpokladané množstvá odpadov
a spôsoby následného nakladania s nimi podľa zákona č. 79/2015 Z. z. o odpadoch a o zmene a doplnení niektorých
zákonov v znení neskorších predpisov (činnosťou R alebo D) tak, aby bola rešpektovaná hierarchia odpadového
hospodárstva pri nakladaní so stavebnými odpadmi aj ust. § 77 zákona č. 79/2015 Z. z. o odpadoch a o zmene a
doplnení niektorých zákonov v znení neskorších predpisov a pri nakladaní s komunálnymi odpadmi VZN č. 18/2023.
OÚ BA zahrnul požiadavku do opatrení záväzného stanoviska (opatrenie č. 13).
Vody:
V ďalšom stupni žiadame bližšie špecifikovať plánované dieselagregáty s ohľadom na zaobchádzanie so
znečisťujúcimi látkami (prevádzkové kvapaliny) a protihavarijné zabezpečenie zariadenia zabezpečenie s ohľadom
na zaobchádzanie so znečisťujúcimi látkami. Pri realizácii dieselgenerátora upozorňujeme na potrebu súhlasu orgánu
štátnej vodnej správy v zmysle § 27 vodného zákona.
Vyjadrenie OÚ BA:
OÚ BA uvádza, že v ďalšom stupni projektovej dokumentácie budú špecifikované plánované dieselagregáty a pri
realizácii dieselgenerátora bude postupovať v súlade s príslušnými všeobecne záväznými právnymi predpismi. OÚ
BA zahrnul požiadavku do opatrení záväzného stanoviska (opatrenie č. 14).
Pri realizácii Zmeny navrhovanej činnosti, zakladaní stavby a realizácii objektov stavby, odvádzaní vôd
z povrchového odtoku, pri návrhu, realizácii a užívaní vsakovacích, retenčnovsakovacích systémov, resp.
OU-BA-OSZP3-2025/361092-0232911/2025
11 / 31
vodozádržných opatrení žiadame rešpektovať odporúčania, závery, zhodnotenia a usmernenia hydrogeologického
posudku (07/2021) a ostatných relevantných vykonaných odborných posúdení dotknutej lokality v zmysle znenia
zákona č. 569/2007 Z. z. o geologických prácach v znení neskorších predpisov.
Vyjadrenie OÚ BA:
OÚ BA uvádza, že pri realizácii Zmeny navrhovanej činnosti budú rešpektované odporúčania a závery
Hydrogeologického posudku vypracovaného Štátnym geologickým ústavom Dionýza Štúra zo dňa 07.07.2021
a ostatných relevantných vykonaných odborných posúdení dotknutej lokality podľa zákona č. 569/2007 Z. z. o
geologických prácach v znení neskorších predpisov. OÚ BA zahrnul požiadavku do opatrení záväzného stanoviska
(opatrenie č. 15).
S ohľadom na miesto realizácie Zmeny navrhovanej činnosti v území evidovaných environmentálnych záťaží
a špecifiká dotknutého územia žiadame rešpektovať závery /usmernenia/ odporúčania odborných posúdení
spracovaných odborne spôsobilými osobami v zmysle zákona č. 569/2007 Z. z. o geologických prácach a ostatných
prislúchajúcich všeobecne záväzných právnych predpisov a geologického a environmentálneho dozoru.
Vyjadrenie OÚ BA:
OÚ BA konštatuje, že územie dotknuté Zmenou navrhovanej činnosti je súčasťou priestoru potvrdenej
environmentálnej záťaže B1 (003) /Bratislava - Staré Mesto - Chalupkova-Bottova ul.- Chemika - areál závodu. Pre
dotknuté územie bola spracovaná štúdia Záverečná správa s analýzou rizika znečisteného územia – Bratislava – Twin
City Komplex, ktorá bola schválená Ministerstvom životného prostredia Slovenskej republiky. Súčasťou prieskumu
boli technické, terénne, vzorkovacie a laboratórne práce. Výsledkom súboru realizovaných geologických prác ako
aj analýzy rizika znečisteného územia je identifikácia potreby sanačných prác na lokalite. Sanačnými prácami sa
zamedzí transportu nového znečistenia do záujmového územia a príde k odstráneniu voľnej fázy ropných látok z
hladiny podzemnej vody. Zhodnotenie alebo zneškodnenie znečistených zemín z výkopových prác jednoznačne
prispeje k zlepšeniu súčasného stavu kontaminácie horninového prostredia a pôdy na uvedenej lokalite. Navrhovateľ
zároveň v súvislosti s existenciou environmentálnej záťaže v dotknutom území uvádza, že pri realizácii Zmeny
navrhovanej činnosti bude rešpektovať, okrem iného, aj opatrenia č. 7 a 8 vyplývajúce z rozhodnutia Okresného
úradu Bratislava, Odboru starostlivosti o životné prostredie, Oddelenia ochrany a vybraných zložiek životného
prostredia č. OU-BA-OSZP3-2021/066526-019 zo dňa 05.10.2021, právoplatného dňa 09.11.2021, vydanom vo veci
navrhovanej činnosti „Polyfunkčná stavba Nova Bottova“, ako aj opatrenia č. 19 až č. 26 rozhodnutia Okresného
úradu Bratislava, Odboru starostlivosti o životné prostredie, Oddelenia ochrany a vybraných zložiek životného
prostredia č. OU-BA-OSZP3- 2022/037962-016 zo dňa 31.10.2022, právoplatného dňa 05.12.2022, vydanom vo
veci navrhovanej činnosti „Polyfunkčná stavba Chalupkova Residence“. OÚ BA zahrnul požiadavku do opatrení
záväzného stanoviska (opatrenie č. 16).
V ďalšom stupni žiadame doplniť samostatnú prehľadnú situáciu kanalizácie s rozdelením na jednotlivé vetvy
(splašková, dažďová) a so zobrazením umiestnenia jednotlivých objektov (šachty, retenčno-vsakovacie objekty,
vodozádržné opatrenia, odlučovače ropných látok a pod.).
Vyjadrenie OÚ BA:
OÚ BA uvádza, že navrhovateľ so zadržiavaním dažďovej vody v riešenom území v súvislosti so Zmenou
navrhovanej činnosti uvažuje (str. 39 a 40 Oznámenia o zmene navrhovanej činnosti). Navrhovateľ predloží v ďalšom
stupni projektovej dokumentácie návrh riešenia nakladania s dažďovou vodou odsúhlasený s BVS, a. s., s vhodnými
vodozádržnými opatreniami. OÚ BA zahrnul požiadavku do opatrení záväzného stanoviska (opatrenie č. 17).
V prípade, že uvedené požiadavky nebudú splnené, Zmena navrhovanej činnosti má byť predmetom posudzovania
vplyvov na životné prostredie a uvedené požiadavky ako aj upozornenia, je potrebné považovať za požiadavky na
určenie rozsahu hodnotenia.
Vyjadrenie OÚ BA:
OÚ BA konštatuje, že požiadavky a upozornenia Hlavného mesta SR Navrhovateľ rešpektuje. Zároveň boli
požiadavky premietnuté do opatrení tohto záväzného stanoviska (opatrenie č. 5 – 17).
4. Hasičský a záchranný útvar Hlavného mesta Slovenskej republiky Bratislavy, Radlinského 6, 811 07 Bratislava
(ďalej aj „HaZÚ“) (list č. HZUBA3-2025/000552-002 zo dňa 07.02.2025, doručený ako e-podanie 20.02.2025):
OU-BA-OSZP3-2025/361092-0232911/2025
12 / 31
Hasičský a záchranný útvar Hlavného mesta Slovenskej republiky Bratislavy ako dotknutý orgán podľa § 3 písm. p)
zákona o posudzovaní po preštudovaní akcie „Polyfunkčná stavba Nová Bottova“ z hľadiska ochrany pred požiarmi
nepredpokladá vznik negatívnych vplyvov na životné prostredie.
Vyjadrenie OÚ BA:
OÚ BA berie vyjadrenie HaZÚ na vedomie.
5. Regionálny úrad verejného zdravotníctva Bratislava hlavné mesto so sídlom v Bratislave, Ružinovská 4813/8,
820 09 Bratislava (ďalej aj RÚVZ“) (list č. RÚVZBA/OHŽPaZ/3455/6314/2025 zo dňa 21.02.2025, doručený ako
e-podanie 24.02.2025):
Po preštudovaní zverejneného Oznámenia o zmene navrhovanej činnosti (vrátane doplnenia) a príloh RÚVZ
požaduje, aby navrhovateľ v rámci doplňujúcich informácií k predmetnému Oznámeniu o zmene navrhovanej
činnosti :
a) jednoznačne vyhodnotil kumulatívny nárast hluku z dopravy na súvisiacich prístupových komunikáciách (po
realizácii navrhovanej činnosti) na súvisiace okolité chránené prostredie v súlade s cit Vyhl. MZ SR č. 549/2007 Z.
z., keďže nebol vyhodnotený v predmetnej akustickej štúdii. V prípade zistenia prekročenia najvyšších prípustných
hodnôt hluku v súvisiacom chránenom prostredí je potrebné navrhnúť účinné protihlukové opatrenia na elimináciu
nadmerného hluku z dopravy spôsobeného navrhovanou činnosťou,
b) predložil na posúdenie doplnený svetlotechnický posudok o posúdenie vplyvu navrhovanej stavby na okolitú
existujúcu, resp. plánovanú zástavbu z hľadiska denného osvetlenia a preslnenia (v zmysle STN 73 7301 Bytové
budovy a sústavy noriem STN 73 0580 Denné osvetlenie budov).
Bez doplnenia vyššie uvedenej náležitosti nie je možné zhodnotiť vplyv navrhovanej činnosti na životné podmienky
a zdravie obyvateľov v súvisiacom obytnom prostredí podľa zákona č. 24/2006 Z. z.
Vyjadrenie OÚ BA:
OÚ BA uvádza, že Navrhovateľ v rámci doplňujúcich informácií predložil Akustickú štúdiu doplnenú v zmysle
požiadavky RÚVZ (Akustická štúdia doplnená o strany 19 – 23 a v závere Akustickej štúdie na str. 35 bol
doplnený posledný bod/odsek). Z vyhodnotenia kumulatívneho nárastu hluku z dopravy na súvisiacich prístupových
komunikáciách vyplýva, že kumulatívny nárast hluku z existujúcej a novej dopravy spôsobenej prevádzkou
Zmeny navrhovanej činnosti na prístupových komunikáciách (Chalupkova, Bottova), ktoré ovplyvňujú hlukové
pomery pred fasádami existujúcich chránených objektov (SKY PARK 3,4, METROPOLIS), stanovený na základe
vykonaných meraní hluku, predikcií súčasných a budúcich hlukových pomerov, možno považovať za nevýznamný.
Navrhovateľ v rámci doplňujúcich informácií predložil aj Svetelnotechnický posudok za účelom posúdenia vplyvu
plánovanej výstavby súboru stavieb „Polyfunkčná stavba Nová Bottova“ V Bratislave, v mestskej časti Bratislava
- Staré mesto medzi ulicami Továrenská, Chalupkova a Bottova na preslnenie okolitých bytov a denné osvetlenie
okolitých obytných miestností a miestností s dlhodobým pobytom ľudí vypracovaný obchodnou spoločnosťou 3S –
PROJEKT, s. r. o., so sídlom Boldog č. 145, 925 26 Boldog dňa 26.11.2024, vyhotovená v súlade s STN 73 0580-1
Denné osvetlenie budov. Časť 1: Základné požiadavky. Účinnosť od 1. 7. 1987, STN 73 0580-1 Denné osvetlenie
budov. Časť 1: Základné požiadavky. Účinnosť od 1. 10. 2000, STN 73 0580-2 Denné osvetlenie budov. Časť 2:
Denné osvetlenie budov na bývanie. Účinnosť od 1. 10. 2000 a STN 73 4301 Bytové budovy. Účinnosť od 1. 2. 2021.
Zo záverov Svetelotechnického posudku vyplýva, že cit: „Vplyv plánovanej výstavby súboru stavieb Polyfunkčná
stavba Nová Bottova v Bratislave, v mestskej časti Bratislava - Staré mesto medzi ulicami Továrenská, Chalupkova a
Bottova na preslnenie okolitých bytov ako i herní materskej školy vyhovuje požiadavkám STN 73 4301. Plánovaná
výstavba svojou polohou a výškou negatívne neovplyvní vyhovujúce preslnenie okolitých existujúcich bytov a
materskej školy. Vplyv plánovanej výstavby súboru stavieb Polyfunkčná stavba Nová Bottova v Bratislave, v
mestskej časti Bratislava - Staré mesto medzi ulicami Továrenská, Chalupkova a Bottova na okolité obytné miestnosti
a miestnosti s dlhodobým pobytom ľudí vyhovuje požiadavkám STN 73 0580-1, Zmena 2 a STN 73 0580-2 a
podľa Vyhlášky č.541/2007 Ministerstva zdravotníctva Slovenskej republiky o podrobnostiach o požiadavkách na
osvetlenie pri práci. Plánovaná výstavba súboru stavieb Polyfunkčná stavba Nová Bottova v Bratislave, v mestskej
časti Bratislava - Staré mesto medzi ulicami Továrenská, Chalupkova a Bottova nie je v rozpore s požiadavkami
stavebných predpisov na dostupnosť denného svetla a priameho slnečného žiarenia na okolitých nezastavaných
parcelách. Budovy na okolitých stavebných parcelách je možné aj po realizácii uvedenej navrhovanej výstavby
navrhnúť tak, aby boli dostatočne preslnené v zmysle Vyhlášky MZ SR č. 259/2008 a požiadaviek a kritérií STN
OU-BA-OSZP3-2025/361092-0232911/2025
13 / 31
73 4301 a aby ich vnútorné priestory s dlhodobým pobytom ľudí mali denné osvetlenie vyhovujúce požiadavkám
a kritériám STN 73 0580-1,2.“
Záväzné stanovisko RÚVZ (list č. RÚVZBA/OHŽPaZ/6651/13556/2025 zo dňa 28.04.2025, doručený ako e-
podanie 30.04.2025):
Z hľadiska ochrany verejného zdravia RÚVZ netrvá na posudzovaní zmeny navrhovanej činnosti „Polyfunkčná
stavba Nová Bottova“, riešenej v okrese Bratislava I, v mestskej časti Bratislava – Staré Mesto, na pozemkoch s
parc. č. 9104/4, 9110/1, 2, 3, 4, 8, 9, 10, 11, 16, 17, 22, 26, 27, 28, 41, 42, 43, 44, 45, 9111/1, 9116/2, 5, 14, 16, 20,
21, 9134/24, 21788/1, 8, 9, 13, 21789/1, 10, 20, 23, 30, 31, 32, 33, 21791/1, 70, 71, 72, 73, 74, 75, 76, 77, 78, 79,
80, 81, 82, 83, 84, 85, 86, 87, 88, 89, 90, 91, 92, 21844/26, 29, 30, 31, 33, 34, v k. ú. Staré Mesto, podľa zákona č.
24/2006 Z. z. Súčasne sa požaduje v ďalšom stupni dokumentácie:
a) Plne rešpektovať a zohľadniť závery posúdenia hlukovej záťaže v stupni EIA „POLYFUNKČNÁ STAVBA
NOVÁ BOTTOVA, BRATISLAVA I. – STARÉ MESTO“ (spracovateľ AKUSTA s. r. o., 903 01 Tureň 526, Ing.
Peter Zaťko, PhD.a Ing. Dušan Franek, zo dňa 18.12.2024).
Vyjadrenie OÚ BA:
OÚ BA zahrnul požiadavku do opatrení záväzného stanoviska (opatrenie č. 18).
b) Plne rešpektovať „Svetelnotechnický posudok za účelom posúdenia vplyvu plánovanej výstavby súboru stavieb
„Polyfunkčná stavba Nová Bottova“ na Mlynských Nivách v Bratislave na preslnenie okolitých bytov a denné
osvetlenie okolitých obytných miestností a miestností s dlhodobým pobytom ľudí“, vypracovaný spoločnosťou 3S
– PROJEKT, s. r. o., so sídlom Boldog č. 145, 925 26 Boldog dňa 26.11.2024 a jednotlivé objekty navrhovanej
činnosti umiestňovať do územia tak, aby bol preukázaný jednoznačný súlad so svetlotechnickými požiadavkami
STN 73 4301 Bytové budovy a sústavami noriem STN 73 0580 Denné osvetlenie budov (napr. zmena hmoty, resp.
budúci účel okolitých miestností).
Vyjadrenie OÚ BA:
OÚ BA zahrnul požiadavku do opatrení záväzného stanoviska (opatrenie č. 19).
Stanovené požiadavky vyplývajú z platnej legislatívy upravujúcej ochranu verejného zdravia (t. j. zákona č.
355/2007 Z. z. a predpisov vydaných na jeho vykonanie). Zmena navrhovanej činnosti bude ďalej posúdená z
hľadiska požiadaviek zákona č. 355/2007 Z. z.
Vyjadrenie OÚ BA:
OÚ BA berie vyjadrenie RÚVZ na vedomie.
6. Ministerstvo životného prostredia Slovenskej republiky, Sekcia geológie a prírodných zdrojov, Odbor geológie a
štátnej geologickej správy (ďalej aj „MŽP SR“) (list č. 9676/2025-5.1 8894/2025 zo dňa 25.02.2025, doručený po
uplynutí stanovenej lehoty ako e-podanie 28.02.2025):
Zámery navrhovanej činnosti realizácie polyfunkčných objektov v dotknutom území boli predmetom dvoch
samostatných procesov posudzovania činnosti: „Polyfunkčná stavba Nová Bottova“ a „Polyfunkčná stavba
Chalupkova Residence“. Okresný úrad Bratislava, Odbor starostlivosti o životné prostredie rozhodol, že obe
navrhované činnosti sa nebudú posudzovať podľa Zákona o posudzovaní vplyvov na životné prostredie. K
predmetným zámerom boli zo Sekcie geológie a prírodných zdrojov, Odbor štátnej geologickej správy, zaslané
na Okresný úrad Bratislava stanoviská č. 5493/2021 - 5.3 (19770/2021) a 4075/2022-5.3 (942/2022) s viacerými
závažnými pripomienkami, týkajúcimi sa najmä industriálnej kontaminácie geologického prostredia dotknutého
územia a ochrany akumulácie podzemných vôd v širšej oblasti.
Vyjadrenie OÚ BA:
OÚ BA uvádza, že dotknuté územie bolo hodnotené v Hydrogeologickom posudku 1 pre činnosť Polyfunkčná
stavba Nová Bottova (2021). Závery Hydrogeologického posudku 1 sú uvedené na str. 77 až 79 Oznámenia o
zmene navrhovanej činnosti. Vychádzajúc z predpokladov, že Zmena navrhovanej činnosti predpokladá menšiu
hĺbku zakladania objektu do podložia (budú realizované maximálne tri podzemné podlažia), ako aj s ohľadom na
OU-BA-OSZP3-2025/361092-0232911/2025
14 / 31
skutočnosť, že v dotknutom území sa budú realizovať sanačné práce s ohľadom na prítomnosť environmentálnej
záťaže, možno Zmenu navrhovanej činnosti hodnotiť pozitívne. Zároveň realizácia uvedených sanačných prác
jednoznačne zlepší stav podzemných vôd v dotknutom území. Potenciálnym negatívnym vplyvom na vodné
pomery môže byť len náhodná havarijná situácia, ktorej však možno účinne predísť dôsledným dodržiavaním
bezpečnostných a prevádzkových opatrení v zmysle platnej legislatívy uvedených v kapitole IV. 7 Oznámenia o
zmene navrhovanej činnosti. OÚ BA berie vyjadrenie MŽP SR na vedomie.
Odhliadnuc od okolnosti, že výhrady vyslovené v našich predchádzajúcich stanoviskách k zámerom navrhovaných
činností neboli v mnohých aspektoch zapracované, v predkladanom materiáli prekvapila medzi uvedenými
zdrojmi tepla či chladu zmena v prospech tepelných čerpadiel systému voda/voda (s. 32). Doplnkový zdroj
tepla - odovzdávacia stanica tepla má pokrývať výkon na potrebu prípravy TUV, prípadne výkonový deficit
na tepelných čerpadlách. V primárne posudzovanom zámere („Polyfunkčná stavba Nová Bottova", 2021) zdroj
tepla predstavovalo plynové vykurovanie. Sekcia GaPZ neeviduje doklad, ktorý nie je ani na príslušnej stránke
Enviroportálu, o zmene navrhovanej činnosti v systéme vykurovania/chladenia predmetného objektu. Vzhľadom
k absencií informácií k systému vykurovania formou tepelných čerpadiel, ktorá predstavuje významnú zmenu z
hľadiska ovplyvňovania podzemných vôd, žiadame v ďalšom stupni procesu posudzovania zmeny navrhovanej
činnosti zdôvodniť zmenu systému vykurovania. V našom pohľade vychádzame predovšetkým z vysokej
zraniteľnosti geologického prostredia, zasiahnutého rozsiahlymi kontaminačnými mrakmi z rozličných zdrojov
znečistenia a to aj v súvislosti s neujasnenými kumulatívnymi účinkami stavebno-systémových zásahov súdobých
rozvojových aktivít v danej časti mesta (vysoká miera povrchovej a podpovrchovej zastavanosti územia, hlboko
obostavané podzemné priestory, vsaky vôd z povrchového odtoku do akumulačných štrkových polôh, využívanie
tepelných čerpadiel systému voda/voda atď.).
Vyjadrenie OÚ BA:
OÚ BA k uvedenej požiadavke MŽP SR uvádza, že v Oznámení o zmene navrhovanej činnosti na str. 32 sa
ako zdroj tepla, alt. chladu pre bytové domy A, B, C1 a C2 uvažujú tepelné čerpadlá voda/voda v kombinácii s
OST umiestnené v podzemnej garáži (a pre bytový dom A aj tepelné čerpadlá vzduch/voda umiestnené na streche
objektu A), pričom primárny zdroj tepelnej energie pre tepelné čerpadlá voda/voda bude geotermálna energia. OÚ
BA poznamenáva, že v súvislosti s realizáciou Zmeny navrhovanej činnosti sa uvažuje s tepelnými čerpadlami
zem-voda (a nie s čerpadlami voda-voda, ako bolo omylom uvedené na str. 32 Oznámenia o zmene navrhovanej
činnosti). S ohľadom na uvedené preto Navrhovateľ opravuje informáciu uvedenú na str. 32 Oznámenia o zmene
navrhovanej činnosti a uvádza, že ako zdroj tepla, alt. chladu pre bytové domy A, B, C1 a C2 sa uvažujú tepelné
čerpadlá zem-voda umiestnené v podzemnej garáži, pričom energia z podložia bude získavaná z geotermálnych
vrtov. OÚ BA ďalej uvádza, že za účelom zhodnotenia geologických a hydrogeologických pomerov v lokalite
„Polyfunkčná stavba Nová Bottova – stavebný objekt SO 802“ v súvislosti s potrebou realizácie vrtov pre tepelné
čerpadlá zem-voda bol vypracovaný obchodnou spoločnosťou Aqua - Geo s. r. o., Škultétyho 4, 831 03 Bratislava,
zodpovedný riešiteľ RNDr. Martin Žitňan, Hydrogeologický posudok v marci 2025. Cieľom Hydrogeologického
posudku je na základe Usmernenia generálneho riaditeľa sekcie vôd Ministerstva životného prostredia Slovenskej
republiky o tepelných čerpadlách a pôsobnosti orgánov štátnej vodnej správy z Ministerstva životného prostredia
Slovenskej republiky, Sekcia vôd, Číslo: 2/2020-4, Bratislava, 08.01.2020, Čl. 4 Tepelné čerpadlá, ktoré odoberajú/
ukladajú teplo z/do horninového prostredia a podzemnej vody použitím vrtu, pričom sa podzemná voda neodoberá
ani nečerpá, zhodnotiť geologické a hydrogeologické prostredie lokality. Podľa Hydrogeologického posudku pre
kúrenie a chladenie nového objektu bude použitá technológia tepelných čerpadiel zem – voda s predpokladanou
sumárnou maximálnou dĺžkou vrtných prác 150 vrtov x 160m= 24 000 m. Tepelné čerpadlo odoberá tepelnú energiu
z horninového prostredia a z podzemnej vody použitím vertikálneho vrtu, v ktorom je umiestnené v uzatvorených
trubkách cirkulujúce médium, pomocou ktorého sa odoberá tepelná energia horninového prostredia a podzemnej
vody, resp. v prípade chladenia objektu sa tepelná energia odvádza do horninového prostredia a podzemnej vody.
Podľa záverov Hydrogeologického posudku neboli identifikované žiadne skutočnosti, ktoré zabraňujú realizácii
vrtov pre tepelné čerpadlá zem-voda v počte maximálne 150 vrtov x 160m= 24 000 m na lokalite „Polyfunkčná
stavba Nová Bottova – stavebný objekt SO 802“ na ulici Továrenská, Bottova, Chalupkova v meste Bratislava. OÚ
BA berie vyjadrenie MŽP SR na vedomie.
Predmetné územie spadá do nízkeho radónového rizika.
Vyjadrenie OÚ BA:
OÚ BA berie vyjadrenie MŽP SR na vedomie.
OU-BA-OSZP3-2025/361092-0232911/2025
15 / 31
7. Nevyžiadané stanovisko verejnosti: p. Ondrej Turza, M. Granca 10, 841 02 Bratislava (list doručený ako e-podanie
02.02.2025):
V zmysle zákona 24/2006 v znení neskorších predpisov dávam k zámeru nasledujúce písomné stanovisko:
1. Cítim sa byť účastníkom konania.
2. Chcem bdieť nad tým, aby boli dodržiavané zákony Slovenskej republiky, vyhlášky Slovenskej republiky a ďalšie
relevantné zákonné náležitosti v predmetnom konaní.
3. Cieľom môjho účastníctva v predmetnom konaní EIA a následných konaniach, je zabezpečiť, aby povoľovacie
konanie nebolo zneužívané podvodnými občianskymi združeniami a dohliadnuť, aby povoľujúce orgány dodržiavali
procesné práva navrhovateľa.
4. Žiadam, aby mi boli doručované písomnosti – preferovane do elektronickej schránky alebo verejnou vyhláškou –
doručovanie v zmysle rozhodnutia príslušných povoľujúcich orgánov vrátane všetkých nasledujúcich povoľovacích
stupňov konania.
5. Cítim sa byť účastníkom všetkých procesných úkonoch, územných a stavebných povoleniach, procesu odbornej
pomoci v zmysle zákona 24/2006 v aktuálnom znení, ako aj účastníkom v kolaudačných konaniach a zmenách
stavby pred dokončením.
6. Vyhradzujem si právo vyjadriť sa k námietkam a pripomienkam ostatných účastníkov konania v priebehu konania
a zaujímať k nim stanoviská, oboznamovať sa s podkladmi rozhodnutia pred nadobudnutím právoplatnosti.
7. Pokiaľ budú dodané do spisu materiály po zverejnení informácie o navrhovanej činnosti, žiadam, aby som bol
o tom upovedomený.
Vyjadrenie OÚ BA:
OÚ BA uvádza, že postupuje v konaní vo veci Zmeny navrhovanej činnosti „Polyfunkčná stavba Nová Bottova“ v
súlade so zákonom o posudzovaní, v znení platnom a účinnom od 01.01.2025. OÚ BA berie vyjadrenie p. Ondreja
Turzu na vedomie.
8. Nevyžiadané stanovisko verejnosti: Združenie domových samospráv, Rovniankova 14, P.O.BOX 218, 851 02
Bratislava (ďalej aj „ZDS“) (list zo dňa 04.02.2025, doručený ako e-podanie 07.02.2025):
ZDS vyplýva v zmysle § 3 písm. t zákona o posudzovaní postavenie dotknutej verejnosti v zisťovacom konaní a
pri posudzovaní vplyvov na životné prostredie.
Vyjadrenie OÚ BA:
OÚ BA berie vyjadrenie ZDS na vedomie.
ZDS upozorňuje OÚ BA, že pri určovaní, či sa Zmena navrhovanej činnosti bude posudzovať podľa tohto zákona, sa
primerane použijú kritériá pre zisťovacie konanie uvedené v prílohe č. 10 Zákona o posudzovaní vplyvov na životné
prostredie, pričom príslušný orgán prihliada aj na písomné stanoviská doručené zainteresovanou verejnosťou.
Použitie zákonných kritérií musí byť zrozumiteľné a nepostačuje len všeobecná úvaha odkazujúca na obsah zámeru,
ale je potrebné aj právne vyhodnotenie v zmysle osobitného právneho predpisu, ktorý reguluje zložku životného
prostredia, ktorá je predmetom toho-ktorého kritéria. ZDS preto žiada OÚ BA, aby medzi hlavnými dôvodmi
rozhodnutia o tom, či sa bude Zmena navrhovanej činnosti posudzovať, bolo zrozumiteľne vysvetlené, ktoré zákonné
kritérium alebo kritériá boli pre takéto rozhodnutie určujúce a aby medzi týmito hlavnými dôvodmi bolo aj právne
vyhodnotenie týchto zákonných kritérií podľa osobitných predpisov regulujúcich tú zložku životného prostredia,
ktorá je predmetom týchto kritérií.
Vyjadrenie OÚ BA:
OÚ BA k uvedenému vyjadreniu a požiadavke uvádza, že Oznámenie o zmene navrhovanej činnosti bolo
vypracované v súlade s prílohou č. 8a v spojení s prílohou č. 10 k Zákonu o posudzovaní. Podľa ust. § 29 ods.
7 Zákona o posudzovaní: „Pri určovaní, či sa navrhovaná činnosť alebo jej zmena bude posudzovať podľa tohto
zákona, sa primerane použijú kritériá pre zisťovacie konanie uvedené v prílohe č. 10, pričom príslušný orgán
prihliada aj na písomné stanoviská doručené podľa odsekov 4 a 5.“ To znamená, že OÚ BA podľa citovaného
ustanovenia Zákona o posudzovaní pri určovaní, či sa Zmena navrhovanej činnosti bude posudzovať podľa Zákona
o posudzovaní, primerane použije kritériá pre zisťovacie konanie uvedené v prílohe č. 10 k Zákonu o posudzovaní,
OU-BA-OSZP3-2025/361092-0232911/2025
16 / 31
pričom prihliada aj na doručené stanoviská k Oznámeniu o zmene navrhovanej činnosti. OÚ BA berie vyjadrenie
ZDS na vedomie.
ZDS žiada kumulatívne a synergické vplyvy na životné prostredie vyhodnotiť zákonom predpokladaným spôsobom
v zmysle § 12 zákona o životnom prostredí v spojení s § 29a Zákona o posudzovaní, a to porovnaním
predpokladaných kumulatívnych hodnôt zaťaženia životného prostredia faktormi meranými v technických
jednotkách a ich porovnaním s prahovými hodnotami podľa regulačných noriem osobitných právnych predpisov
chrániacich životné prostredie alebo jeho zložky. Vplyvy na životné prostredie boli vyhodnotené nepreskúmateľne v
zmysle požiadaviek zákona o životnom prostredí. Aké sú množstvá znečisťujúcich látok vypúšťaných do ovzdušia?
A aké sú množstvá znečisťujúcich látok vypúšťaných do vôd? Aké je celkové zaťaženie hlukom? Aké je riziko
vyplývajúce zo záplav, ako je eliminované a aké škody hrozia, ak sa napriek tomu hrozba zmení na škodu? Ide o
príklady otázok, ktoré si každý člen zainteresovanej verejnosti kladie aby identifikoval charakter vplyvov zámeru
na životné prostredie a jeho intenzitu a rozsah. Od tohto posúdenia zároveň závisí aj určenie zmierňujúcich opatrení
v zámere.
Vyjadrenie OÚ BA:
OÚ BA uvádza, že ide o všeobecnú pripomienku, pričom ZDS neuviedlo, ktoré konkrétne vplyvy Zmeny
navrhovanej činnosti boli vyhodnotené nepreskúmateľne podľa zákona č. 17/1992 Zb. o životnom prostredí v
znení neskorších predpisov. Podľa ust. § 12 ods. 1 zákona č. 17/1992 Zb. o životnom prostredí v znení neskorších
predpisov „Prípustnú mieru znečisťovania životného prostredia určujú medzné hodnoty ustanovené osobitnými
predpismi; tieto hodnoty sa určia v súlade s dosiahnutým stavom poznania tak, aby sa neohrozovalo zdravie
ľudí a aby sa neohrozovali ďalšie živé organizmy a ostatné zložky životného prostredia.“ Podľa ust. § 12 ods.
1 zákona č. 17/1992 Zb. o životnom prostredí v znení neskorších predpisov „Medzné hodnoty sa musia určiť s
prihliadnutím na možné kumulatívne pôsobenie alebo spolupôsobenie znečisťujúcich látok a činností.“ OÚ BA
uvádza, že v Oznámení o zmene navrhovanej činnosti sú podrobne uvedené požiadavky na vstupy, požiadavky na
výstupy vrátane jednotlivých bilancií a hodnôt, ako aj vplyvy na životné prostredie a zdravie obyvateľstva vrátene
vplyvov kumulatívnych a synergických. Pre účely Zmeny navrhovanej činnosti, resp. pre účely poznania stavu
riešeného územia boli vypracované nasledovné odborné štúdie: Imisno-prenosové posúdenie zdrojov znečisťovania
ovzdušia navrhovanej činnosti, Akustická štúdia, Doplnená Akustická štúdia, Dopravno-kapacitné posúdenie,
Hydrogeologický posudok 1, Svetelnotechnický posudok a Hydrogeologický posudok 2. S ohľadom na uvedené
ako aj s ohľadom na závery uvedených odborných štúdií, podľa ktorých je Zmena navrhovanej činnosti v riešenom
území realizovateľná, boli v Oznámení o zmene navrhovanej činnosti v časti IV.7, na str. 87 – 89 navrhnuté
opatrenia na zmiernenie predpokladaných nepriaznivých vplyvov Zmeny navrhovanej činnosti. OÚ BA má za to,
že vplyvy Zmeny navrhovanej činnosti na jednotlivé zložky životného prostredia a pohodu a zdravie obyvateľstva
boli vyhodnotené dostatočne.
ZDS uvádza, že o tom, či sa bude zámer ďalej posudzovať sa rozhoduje na základe kritérií podľa prílohy č.10 k
zákonu o posudzovaní vplyvov na životné prostredie, pričom analýza vplyvov v technických jednotkách je výslovne
jedným z kritérií posudzovania vplyvov na životné prostredie. Ďalšími kritériami sú vplyvy na vody (regulované
napr. vodným zákonom, zákonom o kanalizáciách, zákonom o protipovodňovej ochrane či nariadením o dobrom
stave vôd), vplyvy na ovzdušie (regulované zákonom o ochrane ovzdušia), vplyvy na technickú infraštruktúru
(regulované napr. cestným zákonom, zákonom o dráhach, zákonom o energetike, zákonom o vodovodoch a
kanalizáciách a pod.), vplyvy na prírodu a krajinu (regulované zákonom o ochrane prírody a krajiny a jej
vykonávacou vyhláškou) či vplyvy akustickej záťaže a dostatočného prístupu k slnečnému svetlu a ďalšie vplyvy
na pohodu a nerušenosť bývania (regulované napr. zákonom o verejnom zdraví a jeho vykonávajúcou vyhláškou).
Zámer musí zodpovedať na otázku, či je vôbec prípustný, a tým je vtedy, ak sa po realizácii zámeru obnoví
ekologická stabilita územia v zmysle relevantných právnych predpisov (napr. územný plán, adaptačná stratégia
mesta, regiónu a štátu, dokumentácia starostlivosti o prírodu a krajinu a ďalšie zákonom predpokladané dokumenty).
Prípustnosť sa vyhodnocuje v zmysle § 11 a § 12 zákona o životnom prostredí pomocou prahových hodnôt
osobitných právnych predpisov; prípustný je taký zámer, ktorého predpokladané vplyvy sú v rámci limitov určených
prahovými hodnotami príslušných právnych predpisov.
Vyjadrenie OÚ BA:
OÚ BA uvádza, že vplyvy Zmeny navrhovanej činnosti na životné prostredie a zdravie obyvateľstva vrátane
kumulatívnych a synergických sú vyhodnotené v časti IV. Oznámenia o zmene navrhovanej činnosti (str. 75
a nasl.). Predkladaná Zmena navrhovanej činnosti nebude mať významný negatívny vplyv na flóru a faunu v
OU-BA-OSZP3-2025/361092-0232911/2025
17 / 31
území, na povrchové a podzemné vody, na pôdu, hlukovú a emisnú situáciu v území ani na verejné zdravie.
Rozsah ovplyvneného územia ako aj počet dotknutých obyvateľov vplyvom Zmeny navrhovanej činnosti zostane
porovnateľný so súčasným stavom. Realizácia Zmeny navrhovanej činnosti však z dlhodobého hľadiska predstavuje
pozitívny vplyv na kvalitu životného prostredia v urbanizovanom prostredí, na krajinnú scenériu, využitie územia
a socio-ekonomické ukazovatele. Realizácia Zmeny navrhovanej činnosti bude mať významný priaznivý vplyv
z dlhodobého hľadiska predovšetkým vo vzťahu ku kvalite horninového prostredia, pôdy a podzemných vôd
nakoľko súčasťou realizácie výstavby polyfunkčných objektov Zmeny navrhovanej činnosti bude aj sanácia
environmentálnych záťaží v predmetnom území B1 (003) / Bratislava – Staré Mesto – Chalupkova – Bottova ul. a
B1 (002) /Bratislava – Staré Mesto – Apollo – širší priestor bývalej rafinérie a B1 (1986) /Bratislava – Staré – Mesto
– Twin City – južná časť. Opatrenia na zmiernenie predpokladaných nepriaznivých vplyvov Zmeny navrhovanej
činnosti sú uvedené na str. 87 – 89 Oznámenia o zmene navrhovanej činnosti, ako aj v rozhodnutí Okresného
úradu Bratislava, Odboru starostlivosti o životné prostredie, Oddelenia ochrany a vybraných zložiek životného
prostredia č. OU-BA-OSZP3-2021/066526-019 zo dňa 05.10.2021 právoplatného dňa 09.11.2021 vydanom vo
veci navrhovanej činnosti „Polyfunkčná stavba Nova Bottova“ a rozhodnutí Okresného úradu Bratislava, Odboru
starostlivosti o životné prostredie, Oddelenia ochrany a vybraných zložiek životného prostredia č. OU-BA-
OSZP3- 2022/037962-016 zo dňa 31.10.2022 právoplatného dňa 05.12.2022 vydanom vo veci navrhovanej činnosti
„Polyfunkčná stavba Chalupkova Residence“. OÚ BA zaviazal navrhovateľa dodržať opatrenia na zmiernenie
predpokladaných nepriaznivých vplyvov Zmeny navrhovanej činnosti (opatrenie č. 20).
ZDS uvádza, že účelom zisťovacieho konania podľa § 2 písm. d) Zákona o posudzovaní je aj „určiť opatrenia,
ktoré zabránia znečisťovaniu životného prostredia, zmiernia znečisťovanie životného prostredia alebo zabránia
poškodzovaniu životného prostredia“ pričom podľa § 29 ods. 15 Zákona o posudzovaní výsledok zisťovacieho
konania obsahuje „aj vlastnosti projektu alebo plánovaného opatrenia, ktorými sa má zabrániť alebo predísť
tomu, čo by inak mohli byť významné nepriaznivé vplyvy na životné prostredie, ak ich navrhovateľ navrhol“.
Povinnosťou navrhovateľa je podľa §17 ods.1 zákona o životnom prostredí aj „predovšetkým opatreniami priamo pri
zdroji, predchádzať znečisťovaniu alebo poškodzovaniu životného prostredia a minimalizovať nepriaznivé dôsledky
svojej činnosti na životné prostredie“. Nedostatočne navrhnuté zmierňujúce opatrenia sú teda dôvodom na ďalšie
posudzovanie zámeru, lebo len nimi je ten-ktorý vplyv dostatočne zmiernený na to, aby nepredstavoval významný
vplyv na životné prostredie; bez takéhoto zmierňujúceho opatrenia nie je možné vplyv považovať za nevýznamný
či málo významný. Zmierňujúce opatrenia boli v zámere určené nedostatočne.
Vyjadrenie OÚ BA:
OÚ BA k uvedenej pripomienke uvádza, že opatrenia na zmiernenie predpokladaných nepriaznivých vplyvov
Zmeny navrhovanej činnosti sú uvedené na str. 87 – 89 Oznámenia o zmene navrhovanej činnosti, ako aj v
rozhodnutí Okresného úradu Bratislava, Odboru starostlivosti o životné prostredie, Oddelenia ochrany a vybraných
zložiek životného prostredia č. OU-BA-OSZP3-2021/066526-019 zo dňa 05.10.2021, právoplatného dňa 09.11.2021
vydanom vo veci navrhovanej činnosti „Polyfunkčná stavba Nova Bottova“ a rozhodnutí Okresného úradu
Bratislava, Odboru starostlivosti o životné prostredie, Oddelenia ochrany a vybraných zložiek životného prostredia č.
OU-BA-OSZP3- 2022/037962-016 zo dňa 31.10.2022, právoplatného dňa 05.12.2022 vydanom vo veci navrhovanej
činnosti „Polyfunkčná stavba Chalupkova Residence. Navrhovateľ považuje navrhnuté opatrenia za dostatočné.
ZDS neuviedlo, z akého dôvodu považuje navrhované opatrenia za nedostatočné a aké opatrenia navrhuje doplniť.
OÚ BA zaviazal navrhovateľa dodržať opatrenia na zmiernenie predpokladaných nepriaznivých vplyvov Zmeny
navrhovanej činnosti (opatrenie č. 20).
ZDS požaduje dodatočnú informáciu o životnom prostredí v rozhodnutí o výsledku zisťovacieho konania v rozsahu
otvorených otázok a dopytov metódou dotazníkového prieskumu:
ZDS žiada identifikovať všetky významné krajinné prvky dotknuté navrhovanou činnosťou, resp. jej zmenou ako aj
vysvetlenie, akým spôsobom sa chránia a zachovávajú ich ekostabilizačné funkcie. Ďalej žiada identifikovať územné
systémy ekologickej stability dotknuté navrhovanou činnosťou resp. jej zmenou, ako aj vysvetlenie, akým spôsobom
sa zachová alebo zlepší ekologická stabilita územia a aké opatrenia sú v tomto smere navrhnuté.
Vyjadrenie OÚ BA:
Ako vyplýva zo str. 60 Oznámenia o zmene navrhovanej činnosti v rámci aktualizovaného návrhu RÚSES
Hlavného mesta Bratislavy boli v širšom okolí dotknutého územia ako biocentrá a biokoridory navrhnuté: Biocentrá
regionálneho významu: RBc – regionálne biocentrum Bratislavské luhy – nachádza sa cca 1 km JV od dotknutého
územia v k. ú. obcí Petržalka, Jarovce, Rusovce, Čunovo, Podunajské Biskupice, Ružinov; RBc – regionálne
OU-BA-OSZP3-2025/361092-0232911/2025
18 / 31
biocentrum Pečenský les (Pečniansky les) – nachádza sa cca 3 km JZ od dotknutého územia v k. ú. Petržalka; RBc
- regionálne biocentrum Draždiak - nachádza sa v k. ú. Petržalka, cca 4,4 km južne od dotknutého územia RBc
- Prievoz - Vrakuňa - nachádza sa cca 3,5 km východne od riešeného územia v k. ú. Vrakuňa; RBc - regionálne
biocentrum Sad Janka Kráľa (cca 2,4 km juhozápadne). Biokoridory: PRBk 2 - provincionálny biokoridor Dunaj
(cca 850 m južne); NRBk 5 - nadregionálny biokoridor Malý Dunaj (cca 2 km juhovýchodne); RBk 12 – regionálny
biokoridor Chorvátske rameno (cca 2,7 km juhozápadne). Dotknuté územie priamo nezasahuje do siete prvkov a
interakčných línií štruktúry ekologickej stability a teda žiadneho prvku ÚSES, preto nebolo potrebné navrhovať v
tomto smere opatrenia. OÚ BA berie vyjadrenie ZDS na vedomie.
ZDS žiada informáciu o potrebe výrubového povolenia; v prípade jeho potreby žiada vyhodnotenie odôvodneného
prípadu výrubu, vyhodnotenie ekologickej a estetickej funkcionality drevín určených na výrub, ako aj ich význam pre
životné prostredie. Ďalej žiada vyhodnotenie spoločenskej hodnoty drevín určených na výrub, ako aj vyhodnotenie
výrubu z hľadiska regulácie územným plánom a dokumentom starostlivosti o dreviny. Ako zmierňujúce a
kompenzačné opatrenie žiadame vyhodnotiť návrh náhradnej výsadby.
Vyjadrenie OÚ BA:
OÚ BA uvádza, že v súvislosti so Zmenou navrhovanej činnosti nedôjde k žiadnym výrubom, záberom biotopov,
narušeniu migračných trás, nadmernému rušeniu fauny dotknutého územia a pod. V riešenom území sa nenachádzajú
žiadne vzrastlé dreviny podliehajúce povoleniu na výrub podľa zákona č. 543/2002 Z. z. o ochrane prírody a krajiny
v znení neskorších predpisov. OÚ BA berie vyjadrenie ZDS na vedomie.
ZDS osobitne žiada vyhodnotiť vplyvy na nadradenú infraštruktúru (vodovod, kanalizácia, dopravná sieť); za
týmto účelom požiadať mesto/obec o informáciu o pláne a časovom rámci ich rozvoja. V tomto kontexte je
potrebné spracovať a analyzovať krajinotvorný koncept zasadený do územnoplánovacej dokumentácie (mapových
podkladov), z ktorých by bolo zrejmé, ako priestorové vedenie a napojenie (ako aj ďalšie priestorové a funkčné
súvislosti), na ktoré by sa dali aplikovať kapacitné ukazovatele ako aj ďalšie ukazovatele podľa osobitných právnych
predpisov vyhodnocujúcich prahové hodnoty miery zaťaženia daného územia predmetnou ľudskou činnosťou.
Je potrebné spracovať a analyzovať dopravnokapacitné vyhodnotenie širších dopravných súvislostí, rovnako ako
vyhodnotenie kapacitných možností ďalšej technickej infraštruktúry.
Vyjadrenie OÚ BA:
OÚ BA uvádza, že vplyvy na nadradenú infraštruktúru sú vyhodnotené v Oznámení o zmene navrhovanej činnosti.
Vnútorná kanalizácia: Pre Bytové domy A, B, C1 a C2 sú navrhnuté 4 kanalizačné prípojky s ich napojením na
verejnú kanalizáciu v ulici Továrenskej a Chalupkovej. Delená vnútorná kanalizácia bude odvádzať dažďové vody
zo strechy a spevnených plôch, splaškové vody od hygienických zariadení. Pre odvádzanie odpadových vôd z
podzemných garáží je navrhnutá samostatná dažďová zaolejovaná kanalizácia, ktorá bude odvádzať dažďové vody
zo suterénov. Tieto vody budú prečistené pred zaústením do kanalizačnej prípojky v odlučovači ropných látok. Pre
odvodnenie striech a terás sa osadia strešné, resp. terasové vtoky.
Dažďová kanalizácia: Na str. 39 a 40 Oznámenia o zmene navrhovanej činnosti je uvedený spôsob nakladania s
dažďovou vodou. OÚ BA v tejto súvislosti uvádza, že Navrhovateľ v ďalšom stupni projektovej dokumentácie
predloží návrh riešenia nakladania s dažďovou vodou odsúhlasený s BVS, a. s., s vhodnými vodozádržnými
opatreniami (opatrenie č. 7 záväzného stanoviska).
Vodovod: Pre Bytové domy A, B, C1 a C2, Podzemnú garáž 1 a Podzemnú garáž 2 je vzhľadom na potreby
navrhovanej stavby navrhnuté nové napojenie na vodovodnú sieť. Potrubie studenej vody sa prepojí na nové
vodovodné prípojky DN 150.
Doprava: Dotknuté územie bude dopravne napojené na existujúcu dopravnú infraštruktúru mesta prostredníctvom
vybudovaných obslužných komunikácií. Dotknuté územie sa nachádza v dotyku s miestnymi obslužnými
komunikáciami Chalupkova, Továrenská a Bottova ul.. Jednotlivé objekty sú cez obslužné komunikácie napojené
na zberné komunikácie Landererova, Dostojevského rad, Mlynské nivy a Košickú ul., ktoré sú súčasťou základného
komunikačného systému mesta ako zberné komunikácie funkčnej triedy B2 a B1.
Na základe výsledkov kumulatívneho dopravno-kapacitného posúdenia (DKP) zámerov lokalizovaných v
rozvojovom území Chalupkova, možno konštatovať, že najmä zámery Twin City sever, Eurovea 2 a Twin City_B
+C+D generujú najvyššie hodnoty novej dopravy v riešenom území. DKP preukázalo, že opatrenia navrhnuté pre
zvládnutie navýšených požiadaviek dynamickej dopravy na komunikačnú sieť sa v konečnom dôsledku javia ako
účinné.
OU-BA-OSZP3-2025/361092-0232911/2025
19 / 31
K požiadavke na spracovanie a analyzovanie krajinotvorného konceptu zasadeného do územnoplánovacej
dokumentácie (mapových podkladov), OÚ BA uvádza, že Zmena navrhovanej činnosti je v súlade s platnou
územnoplánovacou dokumentáciou a vypracovanie krajinotvorného konceptu zasadeného do územnoplánovacej
dokumentácie nie je v pôsobnosti Navrhovateľa, ale v pôsobnosti obce. OÚ BA berie vyjadrenie ZDS na vedomie.
ZDS žiada vyhodnotiť a preukázať dosahovanie dobrého stavu vôd podľa čl. 4 Smernice o vodách č. 2000/60/ES a to
aj spôsobom predpokladaným v § 16 vodného zákona a nariadením č. 269/2010 Z. z. Žiadame vyhodnotiť odborným
posudkom (§ 16a ods. 3 vodného zákona) alebo znaleckým posudkom (§ 17 ods. 7 zákona o znalcoch). Pri tomto
vyhodnotení žiadame vyhodnotiť, akým spôsobom sa prispeje k plneniu celkových cieľov Smernice o vodách za
región a celé Slovensko. ZDS žiada v podmienkach určiť celkové zaťaženie vôd prahovými hodnotami pre tento
konkrétny zámer, pri dodržaní ktorých bude zabezpečené dosahovanie dobrého stavu vôd; bude úlohou projektanta
navrhnúť projekt tak, aby tieto hodnoty neprekročil.
Vyjadrenie OÚ BA:
OÚ BA uvádza, že priamo v dotknutom území sa nenachádza žiadna stála vodná plocha. Dotknuté územie nezasahuje
do Chránenej vodohospodárskej oblasti (CHVO). Priamo v dotknutom území sa nenachádza vodohospodársky
významné územie, resp. ochranné pásmo vodného zdroja (PHO). Juhovýchodne od dotknutého územia, na hranici s
Malým Dunajom začína chránená vodohospodárska oblasť Žitný ostrov vyhlásená nariadením vlády SR č. 46/1978
Zb. Vo vzťahu k poukazu ZDS na Smernicu o vode OÚ BA uvádza, že táto bola transponovaná do zákona č.
364/2004 Z. z. o vodách a o zmene zákona Slovenskej národnej rady č. 372/1990 Zb. o priestupkoch v znení
neskorších predpisov (vodný zákon) v znení neskorších predpisov (ďalej len „Vodný zákon“) a jeho vykonávacích
predpisov. OÚ BA ďalej poznamenáva, že realizáciou Zmeny navrhovanej činnosti nedôjde k zmene fyzikálnych
vlastností útvaru povrchovej vody alebo zmene úrovne hladiny útvarov podzemnej vody, ktoré môžu viesť k
zhoršeniu alebo nedosiahnutiu dobrého stavu vôd alebo k zhoršeniu stavu útvaru povrchových vôd z veľmi dobrého
na dobrý stav, a preto ust. § 16a Vodného zákona sa na Navrhovanú činnosť nevzťahuje a nie je potrebné pred
povolením Navrhovanej činnosti požiadať orgán štátnej vodnej správy o vydanie záväzného stanoviska k uplatneniu
výnimky. Ustanovenie § 16a Vodného zákona sa vzťahuje predovšetkým na projekty plavebnej infraštruktúry, stavby
vodných elektrární, projekty manažmentu povodňových rizík, stavby ciest a diaľnic, stavby mostov a tunelov,
stavby železníc, stavby priehrad, hrádzí, vodných nádrží, stavby, ktorými sa upravujú, menia alebo zriaďujú korytá
vodných tokov, odbery povrchových vôd a odbery podzemných vôd alebo niektoré významnejšie činnosti, pre
ktoré sa vyžaduje povolenie podľa § 23 Vodného zákona. Zmena navrhovanej činnosti však takouto činnosťou
nie je. K požiadavke na vyhodnotenie dosahovania dobrého stavu vôd odborným alebo znaleckým posudkom,
OÚ BA uvádza, že dotknuté územie bolo hodnotené v Hydrogeologickom posudku 1 pre činnosť Polyfunkčná
stavba Nová Bottova (2021), v ktorom bol vyhodnotený aj vplyv vybudovania podzemnej časti objektu na prúdenie
podzemných vôd a vplyv indukovaných zmien prúdenia podzemných vôd na zdroje pitnej vody Žitného ostrova. V
rámci pôvodne posúdenej činnosti „Polyfunkčná stavba Nová Bottova“ (vo vzťahu ku ktorej sa realizuje táto Zmena
navrhovanej činnosti) sa predpokladala realizácia štyroch podzemných podlaží a zahĺbenie zakladania objektu do
podložia bolo navrhnuté 12,70 m po hornú hranu základovej dosky, ktorej spodná hrana je na úrovni 13,6 m p.t., z
čoho rezultuje niveleta základovej škáry objektu v úrovni 124,10 m n. m. V prípade Zmeny navrhovanej činnosti
sa uvažuje max. s troma podzemnými podlažiami. Závery Hydrogeologického posudku 1 sú uvedené na str. 77
až 79 Oznámenia o zmene navrhovanej činnosti. Vychádzajúc z predpokladov, že Zmena navrhovanej činnosti
predpokladá menšiu hĺbku zakladania objektu do podložia (budú realizované maximálne tri podzemné podlažia),
ako aj s ohľadom na skutočnosť, že v dotknutom území sa budú realizovať sanačné práce s ohľadom na prítomnosť
environmentálnej záťaže, možno Zmenu navrhovanej činnosti hodnotiť pozitívne. Zároveň realizácia uvedených
sanačných prác jednoznačne zlepší stav podzemných vôd v dotknutom území. Potenciálnym negatívnym vplyvom na
vodné pomery môže byť len náhodná havarijná situácia, ktorej však možno účinne predísť dôsledným dodržiavaním
bezpečnostných a prevádzkových opatrení v zmysle platnej legislatívy uvedených v kapitole IV. 7 Oznámenia o
zmene navrhovanej činnosti. OÚ BA k tejto požiadavke ďalej uvádza, že Oznámenie o zmene navrhovanej činnosti
bolo zaslané na zaujatie stanoviska aj príslušnému orgánu štátnej vodnej správy (Okresný úrad Bratislava, Odbor
starostlivosti o životné prostredie, Oddelenie ochrany prírody a vybraných zložiek životného prostredia), ktorý sa
v stanovenej lehote k Oznámeniu o zmene navrhovanej činnosti nevyjadril, a preto sa stanovisko orgánu štátnej
vodnej správy považuje s poukazom na ust. § 29 ods. 4 Zákona o posudzovaní za súhlasné. OÚ BA berie vyjadrenie
ZDS na vedomie.
ZDS žiada vyhodnotiť a preukázať dosahovanie dobrého stavu ovzdušia podľa § 5 až § 7 zákona o ovzduší a § 27
zákona o verejnom zdraví č. 355/2007 Z. z. v spojení s regulačnými ustanoveniami vyhlášky o verejnom zdraví
OU-BA-OSZP3-2025/361092-0232911/2025
20 / 31
č. 549/2007 Z. z. Žiada vyhodnotiť odborným posudkom emisno-imisného posudku (§ 19 zákona o ovzduší) a
akustického posudku (§ 6 vyhlášky č. 549/2007 Z. z.) alebo znaleckým posudkom v príslušnom odbore (§ 17 ods.7
zákona o znalcoch). Tieto posudky navrhnú aj prahové hodnoty na dosiahnutie dobrého stavu ovzdušia pre daný
projekt. ZDS žiada v podmienkach určiť celkové zaťaženie ovzdušia prahovými hodnotami pre tento konkrétny
zámer, pri dodržaní ktorých bude zabezpečené dosahovanie dobrého stavu ovzdušia; bude úlohou projektanta
navrhnúť projekt tak, aby tieto hodnoty neprekročil.
Vyjadrenie OÚ BA:
OÚ BA uvádza, že pre účely Zmeny navrhovanej činnosti bola vypracovaná Rozptylová štúdia, z ktorej záverov
vyplýva, že realizáciou Zmeny navrhovanej činnosti nebude dochádzať k zhoršovaniu súčasnej úrovne kvality
ovzdušia, resp. nepredpokladá sa vznik stavov prekračovania príslušných limitných hodnôt kvality ovzdušia
v súvislosti so Zmenou navrhovanej činnosti. V súvislosti so všeobecným rozvojom v oblasti technológií s
minimálnymi, resp. nulovými emisiami z dopravy, je možné predpokladať udržanie súčasnej úrovne kvality
ovzdušia. Zároveň bola pre účely Zmeny navrhovanej činnosti vypracovaná aj Akustická štúdia. Podľa záverov
Akustickej štúdie:
- samostatná prevádzka navrhovanej Polyfunkčnej stavby NOVÁ BOTTOVA v Bratislave (vjazdy do garáží,
parkoviská na teréne) spôsobí prekročenie prípustných hodnôt určujúcich veličín hluku v dennom referenčnom
časovom intervale pred časťou fasády susedného rezidenčného objektu Metropolis, oproti vjazdu do podzemnej
garáže z komunikácie Bottova. V mieste spomenutého prekročenia prípustných hodnôt určujúcich veličín hluku je
však možné obytné miestnosti bytov vetrať aj bez potreby otvárania okien, nakoľko sa v bytoch využíva centrálna
rekuperácia. Vo večernom a nočnom referenčnom časovom intervale pred fasádami najbližších objektov s chráneným
vonkajším priestorom prekročenie prípustných hodnôt určujúcich veličín hluku nenastáva,
- samostatná prevádzka stacionárnych zdrojov hluku súvisiacich s navrhovanou Polyfunkčnou stavbou NOVÁ
BOTTOVA v Bratislave nespôsobí prekročenie prípustných hodnôt určujúcich veličín hluku pred fasádami vlastných
a najbližších objektov s chráneným vonkajším priestorom pre denný, večerný, ani pre nočný referenčný časový
interval,
- predikciou zistené hodnoty ekvivalentných hladín A zvuku z dopravy v priľahlom vonkajšom prostredí -
oddychovej zóne navrhovanej polyfunkčnej stavby neprekračujú prípustné hodnoty uvedené pre kategóriu územia
III o viac ako 5 dB pre denný a večerný referenčný časový interval. V ďalšom stupni spracovania projektovej
dokumentácie je potrebné riešiť konkrétne odporúčania a návrhy vyplývajúce z Akustickej štúdie (str. 30 – 31
Akustickej štúdie), čo Navrhovateľ zabezpečí a bude rešpektovať.
OÚ BA zároveň dopĺňa, že v zmysle požiadavky RÚVZ vyhodnotiť kumulatívny nárast hluku z dopravy na
súvisiacich prístupových komunikáciách na súvisiace okolité chránené prostredie bolo vypracované doplnenie
Akustickej štúdie. Z vyhodnotenia kumulatívneho nárastu hluku z dopravy na súvisiacich prístupových
komunikáciách vyplýva, že kumulatívny nárast hluku z existujúcej a novej dopravy spôsobenej prevádzkou
Zmeny navrhovanej činnosti na prístupových komunikáciách (Chalupkova, Bottova), ktoré ovplyvňujú hlukové
pomery pred fasádami existujúcich chránených objektov (SKY PARK 3,4, METROPOLIS), stanovený na základe
vykonaných meraní hluku, predikcií súčasných a budúcich hlukových pomerov, možno považovať za nevýznamný.
OÚ BA berie vyjadrenie ZDS na vedomie.
ZDS žiada vyhodnotiť súlad s limitmi akustického zaťaženia v denných aj nočných hodinách podľa zákona o
verejnom zdraví č. 355/2007 Z. z. v zmysle jeho vykonávacej vyhlášky č. 549/2007 Z. z. v aktuálnom znení.
Vyjadrenie OÚ BA:
OÚ BA uvádza, že pre účely Zmeny navrhovanej činnosti bola vypracovaná Akustická štúdia. Podľa záverov
Akustickej štúdie:
- samostatná prevádzka navrhovanej Polyfunkčnej stavby NOVÁ BOTTOVA v Bratislave (vjazdy do garáží,
parkoviská na teréne) spôsobí prekročenie prípustných hodnôt určujúcich veličín hluku v dennom referenčnom
časovom intervale pred časťou fasády susedného rezidenčného objektu Metropolis, oproti vjazdu do podzemnej
garáže z komunikácie Bottova. V mieste spomenutého prekročenia prípustných hodnôt určujúcich veličín hluku je
však možné obytné miestnosti bytov vetrať aj bez potreby otvárania okien, nakoľko sa v bytoch využíva centrálna
rekuperácia. Vo večernom a nočnom referenčnom časovom intervale pred fasádami najbližších objektov s chráneným
vonkajším priestorom prekročenie prípustných hodnôt určujúcich veličín hluku nenastáva,
- samostatná prevádzka stacionárnych zdrojov hluku súvisiacich s navrhovanou Polyfunkčnou stavbou NOVÁ
BOTTOVA v Bratislave nespôsobí prekročenie prípustných hodnôt určujúcich veličín hluku pred fasádami vlastných
OU-BA-OSZP3-2025/361092-0232911/2025
21 / 31
a najbližších objektov s chráneným vonkajším priestorom pre denný, večerný, ani pre nočný referenčný časový
interval,
- predikciou zistené hodnoty ekvivalentných hladín A zvuku z dopravy v priľahlom vonkajšom prostredí oddychovej
zóne navrhovanej polyfunkčnej stavby neprekračujú prípustné hodnoty uvedené pre kategóriu územia III o viac ako
5 dB pre denný a večerný referenčný časový interval. V ďalšom stupni spracovania projektovej dokumentácie je
potrebné riešiť konkrétne odporúčania a návrhy vyplývajúce z Akustickej štúdie (str. 30 – 31 Akustickej štúdie), čo
Navrhovateľ zabezpečí a bude rešpektovať.
OÚ BA zároveň dopĺňa, že v zmysle požiadavky RÚVZ vyhodnotiť kumulatívny nárast hluku z dopravy na
súvisiacich prístupových komunikáciách na súvisiace okolité chránené prostredie bolo vypracované doplnenie
Akustickej štúdie. Z vyhodnotenia kumulatívneho nárastu hluku z dopravy na súvisiacich prístupových
komunikáciách vyplýva, že kumulatívny nárast hluku z existujúcej a novej dopravy spôsobenej prevádzkou
Zmeny navrhovanej činnosti na prístupových komunikáciách (Chalupkova, Bottova), ktoré ovplyvňujú hlukové
pomery pred fasádami existujúcich chránených objektov (SKY PARK 3,4, METROPOLIS), stanovený na základe
vykonaných meraní hluku, predikcií súčasných a budúcich hlukových pomerov, možno považovať za nevýznamný.
OÚ BA berie vyjadrenie ZDS na vedomie.
ZDS žiada vyhodnotiť vplyvy prípadných zdrojov elektromagnetického žiarenia podľa § 28 zákona o verejnom
zdraví č. 355/2007 Z. z. ako aj vyhodnotiť vplyvy optického žiarenia podľa § 29 zákona o verejnom zdraví č.
355/2007 Z. z.
Vyjadrenie OÚ BA:
OÚ BA uvádza, že počas výstavby a prevádzky objektov Zmeny navrhovanej činnosti nebudú inštalované zariadenia,
ktoré by mohli byť zdrojom elektromagnetického alebo rádioaktívneho žiarenia v zdraviu škodlivej intenzite. OÚ
BA v tejto súvislosti zároveň uvádza, že RÚVZ ako orgán vecne a miestne príslušný podľa zákona č. 355/2007
Z. z. o ochrane, podpore a rozvoji verejného zdravia a o zmene a doplnení niektorých zákonov v znení neskorších
predpisov, požiadavku na vyhodnotenie vplyvov prípadných zdrojov elektromagnetického žiarenia a vplyvov
optického žiarenia neuplatnil. OÚ BA berie vyjadrenie ZDS na vedomie.
ZDS žiada OÚ BA overiť, či budovy navrhované v rámci Zmeny navrhovanej činnosti majú vyhodnotenú
predpokladanú projektovú energetickú hospodárnosť a či táto je v limite príslušnej kategórie budov. Súčasne žiada
OÚ BA určiť, či sú v oznámení o zmene navrhovanej činnosti určené opatrenia zabezpečujúce splnenie príslušných
energetických limitov.
Vyjadrenie OÚ BA:
OÚ BA uvádza, že splnenie minimálnych požiadaviek na energetickú hospodárnosť budovy bude predmetom
ďalšieho stupňa projektovej dokumentácie. Podľa zákona č. 555/2005 Z. z. o energetickej hospodárnosti budov a o
zmene a doplnení niektorých zákonov v znení neskorších predpisov nová budova musí spĺňať minimálne požiadavky
na energetickú hospodárnosť. Technické parametre minimálnych požiadaviek vyplývajú z technických predpisov
a z technických noriem, čo bude Navrhovateľ rešpektovať a uvedené zohľadní v ďalších stupňoch projektovej
dokumentácie. OÚ BA berie vyjadrenie ZDS na vedomie.
ZDS uvádza, že Glasgowská konferencia a odborný panel konštatoval, že dynamika klimatickej krízy sa od Parížskej
konferencie ešte zhoršila (zrejme hystériou navyšovania zaťaženia životného prostredia, kým to ešte nie je zakázané).
Preto je nevyhnutné okamžite prijať účinné opatrenia na zabezpečenie dosiahnutia cieľov COP26; ZDS žiada uviesť
a vyhodnotiť účinnosť prijatých opatrení na dosiahnutie týchto cieľov.
Vyjadrenie OÚ BA:
OÚ BA uvádza, že zasadnutie konferencie Organizácie Spojených národov o zmene klímy – COP 26 je dôležitým
podujatím, na ktorom sa schádzajú lídri zo všetkých krajín sveta, aby sa dohodli na tom, ako zintenzívniť celosvetové
opatrenia na riešenie klimatickej krízy (s cieľom obmedziť zvyšovanie teploty a zmenu klímy). V priebehu rokov
prijala EÚ viacero najambicióznejších právnych predpisov v oblasti životného prostredia na svete a splnila svoje
ciele v oblasti znižovania emisií. Je potrebné uviesť, že ide o systémové riešenia (oblasť znižovania emisií), ktoré
jednotlivé členské štáty EÚ premietnu do svojej legislatívy ako ucelený balík. V súčasnosti platia v Slovenskej
republike právne predpisy, napr. v oblasti ochrany klímy (napr. zákon č. 321/2012 Z. z. o ochrane ozónovej vrstvy
Zeme a o zmene a doplnení niektorých zákonov v znení neskorších predpisov), ktoré Zmena navrhovanej činnosti
rešpektuje. OÚ BA berie vyjadrenie ZDS na vedomie.
OU-BA-OSZP3-2025/361092-0232911/2025
22 / 31
ZDS uvádza, že lokalita Bratislava – Staré mesto sa nachádza v 10. stupni ohrozenia horúčavami, 9. stupni ohrozenia
suchom a 1. stupni ohrozenia povodňami. Uvedené prejavy sú prejavmi a dôsledkami klimatickej krízy; úrad preto
musí tieto riadne vyhodnotiť a navrhnúť pri tom vhodné adaptačné a mitigačné opatrenia. Pri vyhodnocovaní vplyvov
klimatickej krízy a návrhu adaptačných i mitigačných opatrení je potrebné vychádzať z Adaptačnej stratégie SR,
kraja ako aj dotknutej obce/mesta.
Vyjadrenie OÚ BA:
OÚ BA uvádza, že Zmena navrhovanej činnosti ráta s navrhovanou plochou zelene 8 869 m2 (oproti pôvodne
navrhovaným činnostiam, v rámci ktorých sa pre oba projekty rátalo so zeleňou o výmere 1851,80 m2 ). Navrhované
polyfunkčné objekty dopĺňajú plochy zelene. S cieľom dosiahnuť čo najväčšie množstvo zelene je navrhovaná zeleň
nielen na rastlom teréne, ale aj na konštrukciách podzemných objektov. V rámci Zmeny navrhovanej činnosti sa
počíta aj so zelenými strechami. V Oznámení o zmene navrhovanej činnosti sú na str. 89 uvedené vhodné adaptačné a
mitigačné opatrenia pre zmiernenie dopadov zmeny klímy. OÚ BA ďalej uvádza, že Navrhovateľ predloží v ďalšom
stupni projektovej dokumentácii návrh riešenia nakladania s dažďovou vodou odsúhlasený s BVS, a. s., s vhodnými
vodozádržnými opatreniami.
Navrhované sú nasledovné opatrenia pre zmiernenie dopadov zmeny klímy: pre výsadbu zelene na teréne sa
uprednostnia vzrastlé stromy, zabezpečí sa, aby bol dostatočný objem zrážkovej vody zo striech zadržiavaný za
účelom využitia pre zavlažovanie zelených plôch v areáli, s cieľom podpory rastu drevín, vodozádržných opatrení
a budovania modrej infraštruktúry, vybuduje sa systém vodozádržných opatrení, vrátane zelenej strechy, malých
vodných prvkov, priepustných spevnených plôch pre peších a pod. s cieľom zlepšiť mestskú mikroklímu v dotknutom
území. Navrhované sú nasledovné opatrenia pre výsadbu: pri sadových úpravách sa uprednostní výsadba miestnych
druhov drevín, v prípade nepôvodných druhov sa využijú len také, ktoré by vykazovali vyššiu odolnosť voči zmene
mikroklimatických pomerov v zastavanom území mesta, návrh sadových úprav bude rešpektovať Arboristický
štandard „Starostlivosť o dreviny okolo verejnej technickej infraštruktúry, 2021“. OÚ BA zaviazal navrhovateľa
realizovať adaptačné a mitigačné opatrenia pre zmiernenie dopadov zmeny klímy (opatrenie č. 21). OÚ BA berie
vyjadrenie ZDS na vedomie.
ZDS uvádza, že aktualizovaná stratégia adaptácie na zmenu klímy v kapitole 5.4. Vodný režim v krajine a vodné
hospodárstvo by mala byť orientovaná aj na realizáciu opatrení, ktorými sa vytvoria podmienky na lepšie riadenie
odtoku v povodí. Adaptačné opatrenia v našich podmienkach by mali byť zamerané tiež na kompenzáciu prejavov
sucha, teda poklesu prietokov a výdatnosti vodných zdrojov, ako aj na minimalizovanie negatívnych dôsledkov
povodní, najmä prívalových povodní v horských a podhorských oblastiach.
Vyjadrenie OÚ BA:
OÚ BA k uvedenému uvádza, že v Oznámení o zmene navrhovanej činnosti sú na str. 89 navrhované nasledovné
opatrenia: zabezpečí sa, aby bol dostatočný objem zrážkovej vody zo striech zadržiavaný za účelom využitia
pre zavlažovanie zelených plôch v areáli, s cieľom podpory rastu drevín, vodozádržných opatrení a budovania
modrej infraštruktúry; vybuduje sa systém vodozádržných opatrení, vrátane zelenej strechy, malých vodných prvkov,
priepustných spevnených plôch pre peších a pod. s cieľom zlepšiť mestskú mikroklímu v dotknutom území. OÚ
BA ďalej uvádza, že Navrhovateľ predloží v ďalšom stupni projektovej dokumentácii návrh riešenia nakladania s
dažďovou vodou odsúhlasený s BVS, a. s., s vhodnými vodozádržnými opatreniami. OÚ BA berie vyjadrenie ZDS
na vedomie.
ZDS uvádza, že v súvislosti s realizáciou adaptačných opatrení v horninovom prostredí je dôležité odstraňovať
environmentálnu záťaž, prípadne ju vhodne technicky zabezpečiť. Napríklad, ak je v oblasti stará skládka alebo iná
záťaž, je nutné zamedziť prieniku znečisťujúcich látok do pôdy a horninového prostredia a zabezpečiť monitoring.
Taktiež je vhodné posudzovať vplyv ťažby nerastných surovín a iných geotechnických zásahov na stabilitu územia.
V rámci komplexného prístupu k riešeniu možných zosuvov, prípadne iných geohazardov, môžu byť navrhnuté
prednostne tie opatrenia, ktoré majú preventívny charakter, a to zabezpečenie alebo revitalizáciu sanácií.
Vyjadrenie OÚ BA:
OÚ BA uvádza, že podľa registra Environmentálnych záťaží sa v riešenom území a jeho bezprostrednom okolí
nachádzajú environmentálne záťaže (vid str. 62 – 63 Oznámenia o zmene navrhovanej činnosti). Dotknuté územie
bolo v rámci doplnkového geologického prieskumu životného prostredia posudzované a realizované prieskumné
práce boli navrhnuté s ohľadom na prírodné a antropogénne špecifiká lokality, a to najmä z hľadiska predpokladanej
OU-BA-OSZP3-2025/361092-0232911/2025
23 / 31
miery, charakteru a spôsobu genézy kontaminácie horninového prostredia, ďalej z hľadiska geologických a
hydrogeologických pomerov a z hľadiska možných vplyvov znečisteného prostredia na ostatné zložky životného
prostredia v stávajúcej forme a pri budúcej manipulácii s kontaminovanými zeminami a podzemnými vodami
počas výstavby plánovaných stavebných objektov, resp. počas hĺbenia stavebných jám. Očakávaná významná
kontaminácia dotknutého územia, t. j. zemín pásma prevzdušnenia aj nasýtenia, podzemných vôd a pôdneho vzduchu
bola viac menej potvrdená. Overené bolo znečistenie, ktoré pochádza tak z lokálnych ohnísk priamo na dotknutom
území, ako aj znečistenie transportované prúdiacou podzemnou vodou z blízkych známych environmentálnych
záťaží. V rámci Zmeny navrhovanej činnosti bude podstatná časť znečistenia horninového prostredia skúmaného
územia odstránená pri výkopových prácach zemín stavebných jám a pri čerpaní podzemných vôd z dôvodu
znižovania ich hladiny v stavebných jamách. Šírenie znečistenia z prítomných lokálnych ohnísk (gravitačne,
podzemnou vodou) mimo priestoru budúcej výstavby je v súčasnom stave preukázateľné. Toto bude eliminované,
rovnako ako ďalšia dotácia znečistenia podzemnou vodou z okolia na skúmané územie, a to uvažovaným
vyhotovením podzemných tesniacich stien na hraniciach pozemku ukončených v nepriepustných podložných
neogénnych zeminách. Z hľadiska ochrany pôdy sú v Oznámení o zmene navrhovanej činnosti navrhované
nasledovné opatrenia: zabezpečí sa vykonávanie geologického a environmentálneho dozoru na to spôsobilou treťou
osobou počas plánovaných výkopových a čerpacích prác, ktorý bude dohliadať na ich priebeh z hľadiska miery
kontaminácie vyťažených zemín a podzemných vôd a z hľadiska nakladania s kontaminovanými materiálmi,
zabezpečí sa zhodnotenie alebo zneškodnenie kontaminovanej zeminy z územia pred začatím stavebných prác. OÚ
BA berie vyjadrenie ZDS na vedomie.
ZDS ako pomôcku uvádza príklady dobrej praxe z hľadiska zmierňujúcich opatrení: zakladanie mestských parkov
a výsadba stromov, rašeliniská, dažďové záhrady, biosolárne strechy tvorené kombináciou vegetačnej strechy a
fotovoltiky, zelené strechy, zelené fasády, zelené parkoviská, realizácia výsadby vzrastlých drevín s veľkou korunou
v počte 1 ks dreviny na každé 4 povrchové parkovacie státia; koreňovú sústavu zakladať tzv. švédskym systémom
alebo použiť systém tzv. stromových buniek, parkovacie státia samotné prekryť popínavými rastlinami na nosných
konštrukciách z oceľových laniek.
Vyjadrenie OÚ BA:
OÚ BA uvádza, že návrh sadových úprav bude rešpektovať Arboristický štandard „Starostlivosť o dreviny okolo
verejnej technickej infraštruktúry, 2021“ a bude predmetom ďalšieho stupňa projektovej dokumentácie. Pre výsadbu
zelene na teréne sa uprednostnia vzrastlé stromy a pri sadových úpravách sa uprednostní výsadba miestnych druhov
drevín, v prípade nepôvodných druhov sa využijú len také, ktoré by vykazovali vyššiu odolnosť voči zmene
mikroklimatických pomerov v zastavanom území mesta. V riešenom území sa s ohľadom na jeho charakter (mestské
prostredie, obmedzené pôdne podmienky) nepredpokladá realizácia rašeliniska. Dažďové záhrady sa navrhujú na
rastlom teréne s cieľom retencie a pomalého vsakovania zrážkových vôd do podložia. V projekte Zmeny navrhovanej
činnosti vzhľadom na to, že prevažná časť zelene bude na streche podzemnej garáže, nie je možné realizovať
dažďové záhrady. Navrhovateľ sa vysporiada so zadržiavaním dažďových vôd a pomalým vsakovaním do podložia
iným spôsobom vhodným pre vegetačné strechy. Navrhovateľ predloží v ďalšom stupni projektovej dokumentácie
návrh riešenia nakladania s dažďovou vodou odsúhlasený s BVS, a. s., s vhodnými vodozádržnými opatreniami.
Vzhľadom na malú plochu striech a tým aj zanedbateľný výkon fotovoltického zariadenia a tiež negatívne vplyvy
(odraz slnečného žiarenia do okien okolitých bytových domov) na okolitú výstavbu, Navrhovateľ upustil od takýchto
striech (biosolárnych) a bude realizovať vegetačné strechy. Navrhovateľ neuvažuje s realizáciou zelených fasád
vzhľadom na orientáciu okien na všetky svetové strany a vysoký podiel loggií. V prípade Zmeny navrhovanej
činnosti sa uvažuje s počtom 485 parkovacích stojísk. Navrhujú sa dve parkovacie garáže, Podzemná garáž 1 a
Podzemná garáž 2 umiestnené pod Bytovými domami. S ohľadom na uvedené sa s realizáciou zelených parkovísk
neuvažuje a tieto nie sú predmetom Zmeny navrhovanej činnosti. V prípade Zmeny navrhovanej činnosti sa uvažuje
s počtom 485 parkovacích stojísk. Navrhujú sa dve parkovacie garáže, Podzemná garáž 1 a Podzemná garáž 2
umiestnené pod Bytovými domami. S ohľadom na uvedené realizácia výsadby vzrastlých drevín s veľkou korunou
v počte 1 ks dreviny na každé 4 povrchové parkovacie státia nie je predmetom Zmeny navrhovanej činnosti. Keďže
predmetom Zmeny navrhovanej činnosti budú parkovacie státia umiestnené v podzemných garážach, nie je možné
uvažovať o prekrytí parkovacích státí popínavými rastlinami na nosných konštrukciách z oceľových laniek. OÚ BA
berie vyjadrenie ZDS na vedomie.
ZDS uvádza, že ide fakticky o zahusťovanie projektu, s ktorým sa pôvodne nepočítalo, o potrebe posudzovania teda
treba rozhodovať na základe kumulatívnych hodnôt celého územia a nie len podľa parametrov nových budov.
OU-BA-OSZP3-2025/361092-0232911/2025
24 / 31
Vyjadrenie OÚ BA:
Vo vzťahu k uvedenej pripomienke OÚ BA uvádza, že nejde o zahusťovanie projektu, s ktorým sa nepočítalo.
Zmena navrhovanej činnosti je súlade s územnoplánovacou dokumentáciou. Zmenou navrhovanej činnosti dôjde
k zmene zastavanej plochy, a to z pôvodne navrhovanej zastavanej plochy pre pôvodne posúdené navrhované
činnosti „Polyfunkčná stavba Nová Bottova" a „Polyfunkčná stavba Chalupkova Residence“ o výmere 4580 m2
na výmeru zastavanej plochy spolu pre Bytový dom A, Bytový dom B, Bytový dom C1 a Bytový dom C2 2757
m2 , k zmene počtu parkovacích stojísk z pôvodne navrhovaných 800 na 485 parkovacích stojísk, k zmene hrubej
podlažnej plochy nadzemnej z pôvodne navrhovanej hrubej podlažnej plochy nadzemnej pre pôvodne posúdené
navrhované činnosti „Polyfunkčná stavba Nová Bottova " a „Polyfunkčná stavba Chalupkova Residence“ o výmere
54 104 m2 na výmeru 36 134 m2 , k zmene hrubej podlažnej plochy podzemnej z pôvodne hrubej podlažnej
plochy podzemnej pre pôvodne posúdené navrhované činnosti „Polyfunkčná stavba Nová Bottova " a „Polyfunkčná
stavba Chalupkova Residence“ o výmere 32 084 m2 na 24 368 m2 a k zmene plochy navrhovanej zelene z
pôvodne navrhovanej plochy (spolu pre pôvodne posúdenú navrhovanú činnosť „Polyfunkčná stavba Nová Bottova"
a pôvodne posúdenú navrhovanú činnosť „Polyfunkčná stavba Chalupkova Residence“) o výmere 1 851,80 m2
na novo navrhovanú plochu zelene o výmere 8 869 m2. Znamená to, že všetky ukazovatele týkajúce sa výmery
(zastavanosti) a parkovacích státí sa zmenšili a výmere navrhovanej zelene sa zvýšila. Nemožno preto súhlasiť s
tvrdením, že „ide fakticky o zahusťovanie projektu“. OÚ BA berie vyjadrenie ZDS na vedomie.
ZDS očakáva, že štát bude prostredníctvom úradu účinne vymáhať a uplatňovať právne predpisy v oblasti životného
prostredia (citované aj v tomto stanovisku) voči navrhovateľovi a ním predloženému oznámeniu o navrhovanej
činnosti resp. jej zmeny. Presvedčíme sa o tom v rozhodnutí o výsledku zisťovacieho konania.
Vyjadrenie OÚ BA:
OÚ BA berie vyjadrenie ZDS na vedomie a zároveň uvádza, že doplňujúce informácie predložené navrhovateľom
k predmetným pripomienkam považuje za dostačujúce. OÚ BA ďalej konštatuje, že dodržiavanie všetkých ako
aj vyššie spomenutých aktuálne platných zákonov, noriem a vyhlášok je pre navrhovateľa právne záväzné, preto
ich príslušný orgán nezaradil do opatrení tohto záväzného stanoviska. OÚ BA sa zaoberal stanoviskom Združenia
domových samospráv v súlade s § 29 ods. 5 zákona o posudzovaní, ktoré zohľadnil a do opatrení tohto záväzného
stanoviska zaradil požiadavky, ktoré sú v jeho kompetencii a ktoré sa týkajú ochrany životného prostredia.(Opatrenie
č. 20, 21).
OÚ BA ďalej informuje, že síce ZDS ani p. Ondrej Turza nie sú účastníkmi tohto konania v zmysle zákona o
posudzovaní, príslušný orgán stanovisko zohľadní, vysporiada sa s ním v záväznom stanovisku a toto záväzné
stanovisko zo zisťovacieho konania zverejní v Centrálnom informačnom systéme Ministerstva životného prostredia
SR a na úradnej tabuli príslušného orgánu, kde má verejnosť, teda aj ZDS a p. Ondrej Turza možnosť sa s
ním oboznámiť, poprípade podať odvolanie. Vyhodnotenie predmetnej Zmeny navrhovanej činnosti z hľadiska
posudzovania vplyvov s uplatnením kritérií uvedených v prílohe č. 10 zákona o posudzovaní v kontexte vecnej
odbornosti a príslušnej legislatívy je uvedené v závere tohto záväzného stanoviska.
Súčasný stav využívania územia:
Stav životného prostredia dotknutého územia ovplyvňuje súčasná koncentrácia zdrojov znečisťovania, resp.
devastácie na celom jeho území. Znečistenie postihuje všetky prírodné zložky krajiny, ako aj človeka a ním
vytvorené kultúrne krajinné prvky a systémy. Súčasný stav je dokumentovaný mierou kontaminácie prírodných
zložiek životného prostredia. Sledovanie dopadu kontaminácie na zdravie obyvateľov sa uskutočňuje v rámci
lekárskeho a hygienického výskumu, ktorý je nekomplexný a časovo ohraničený. Aktuálna environmentálna
regionalizácia SR (2016) diferencuje územie Slovenska do 5 kategórií environmentálnej kvality z hľadiska stavu
životného prostredia od prostredia s vysokou úrovňou až po silne narušené prostredie. V procese aktualizácie
environmentálnej regionalizácie SR na základe komplexného zhodnotenia stavu ovzdušia, podzemnej a povrchovej
vody, pôdy, horninového prostredia, bioty a ďalších faktorov sa vymedzilo päť stupňov kvality životného prostredia,
pričom ohrozené územia z hľadiska životného prostredia sú tie, ktoré sú zaradené do 4. a 5. stupňa kvality
životného prostredia (prostredie narušené a silne narušené). Na základe uvedeného dokumentu možno konštatovať,
že záujmové územie je klasifikované práve do 4. až 5. stupňa úrovne životného prostredia.
Požiadavky zmeny navrhovanej činnosti na vstupy:
Záber pôdy:
OU-BA-OSZP3-2025/361092-0232911/2025
25 / 31
Umiestnenie zmeny navrhovanej činnosti je v Bratislavskom samosprávnom kraji, okrese Bratislava I, v Mestskej
časti Bratislava – Staré Mesto, v katastrálnom území Staré Mesto. Vzhľadom k polohe riešeného územia nedochádza
výstavbou stavebných objektov v rozsahu navrhovanej objektovej skladby k záberu poľnohospodárskej pôdy ani
lesnej pôdy. Parcely, na ktorých je zmena navrhovanej činnosti umiestnená, sú charakterizované ako Zastavané
plochy a nádvoria a Ostatné plochy a nachádzajú sa v zastavanom území obce. Prístup do navrhovaného
polyfunkčného súboru bude zabezpečený z obvodových komunikácií a z navrhovaných chodníkov. Navrhovaná
činnosť (vrátane zmeny navrhovanej činnosti) nezaberá a ani sa nedotýka ochranných pásiem chránených území.
V riešenom území sa nenachádzajú žiadne vzrastlé dreviny podliehajúce povoleniu na výrub. Zmena navrhovanej
činnosti si nevyžaduje záber poľnohospodárskej ani lesnej pôdy.
Spotreba vody:
Pre potreby napojenia stavby na vodu bude slúžiť prípojka vody DN 80, napájajúca v súčasnosti objekt Centrum
Bottova z Bottovej ulice. Podzemné vedenie je pripojené na verejnú sieť na Bottovej ulici, tesne pred budovou je
osadená vodovodná šachta. Pre účely výstavby bude voda potrebná najmä pre technologické účely a pre sanitárne
účely.
Prípojka vody pre stavebný objekt (Bytový dom A):
Pre navrhovaný Bytový dom A je navrhnutá nová vodovodná prípojka DN 150, ktorá sa napojí na verejný vodovod
DN 200 TVLT, vedený v ulici Chalupkova, ktorý je napojený na vodovod v Továrenskej ulici. Napojenie vodovodnej
prípojky sa urobí vysadením odbočky DN 200/150 na verejnom vodovode DN 200. Za odbočkou sa na prípojke
osadí šupátko DN 150 so zemnou súpravou. Za napojením bude vodovodná prípojka vedená ku navrhovanej stavbe.
Vodovodná prípojka bude objekt Bytový dom A zásobovať pitnou vodou. Profil vodovodnej prípojky je navrhnutý
s ohľadom na potrebu vody pre hygienické účely a potrebu vody pre požiarne účely.
Prípojka vody pre stavebný objekt (Bytový dom B):
Pre navrhovaný Bytový dom B je navrhnutá nová vodovodná prípojka DN 150, ktorá sa napojí na verejný
vodovod DN 200 TVLT na Bottovej ulici. Návrh bude spresnený na základe pripojovacích podmienok Bratislavskej
vodárenskej spoločnosti, a.s. Napojenie vodovodnej prípojky sa urobí vysadením odbočky DN 200/150 na verejnom
vodovode DN 200. Za odbočkou sa na prípojke osadí šupátko DN 150 so zemnou súpravou. Za napojením bude
vodovodná prípojka vedená ku navrhovanej stavbe. Vodovodná prípojka bude stavebný objekt (Bytový dom B)
zásobovať pitnou vodou. Profil vodovodnej prípojky je navrhnutý s ohľadom na potrebu vody pre hygienické účely
a potrebu vody pre požiarne účely.
Prípojka vody pre stavebné objekty (Bytový dom C1 a Bytový dom C2):
Pre navrhované Bytové domy C1 a C2 je navrhnutá nová vodovodná prípojka DN 150, ktorá sa napojí na
verejný vodovod DN 200 TVLT na Továrenskej ulici. Návrh bude spresnený na základe pripojovacích podmienok
Bratislavskej vodárenskej spoločnosti, a.s. Napojenie vodovodnej prípojky sa urobí vysadením odbočky DN 200/150
na verejnom vodovode DN 200. Za odbočkou sa na prípojke osadí šupátko DN 150 so zemnou súpravou. Za
napojením bude vodovodná prípojka vedená ku navrhovanej stavbe. Vodovodná prípojka bude zásobovať bytový
dom C1 a C2 pitnou vodou.
Ostatné surovinové a energetické zdroje:
Vzhľadom na stupeň projektovej dokumentácie, údaje o dodávateľskom zabezpečení, resp. subdodávateľoch,
vyplývajúcich z navrhovaného členenia realizácie zmeny navrhovanej činnosti bude surovinové zabezpečenie
spresnené po ukončení výberového konania.
Zásobovanie staveniska elektrickou energiou:
Napojenie stavby na elektrickú energiu bude realizované z trafostanice (TS 0360-000), ktorá bude po búraní Centra
Bottova vysunutá pred budovu Centra Bottova, priamo pred vstup do pôvodnej trafostanice. Trafostanica sa bude
využívať na účely napájania staveniska pri výstavbe objektov zmeny navrhovanej činnosti. Dočasná trafostanica
bude po skončení výstavby nového objektu odpojená a prípojka VN bude odstránená. Jednotlivé bytové domy budú
napojené z vlastnej trafostanice. Odber elektrickej energie bude meraný.
Elektroinštalácia v objektoch:
Umelé osvetlenie: Osvetlenie jednotlivých častí objektov bude riešené v súvislosti s danou miestnosťou. Stanovenie
intenzity a rovnomernosti osvetlenia, ako aj ostatných svetelno-technických ukazovateľov bude v zmysle STN
EN 12464-1 a podľa požiadaviek investora. Podrobný návrh umelého osvetlenia bude riešený na základe svetlo-
technického výpočtu.
OU-BA-OSZP3-2025/361092-0232911/2025
26 / 31
Únikové a orientačné osvetlenie: Núdzová osvetľovacia sústava bude navrhnutá v súlade s požiadavkami STN
920203, EN 50172 a ďalších súvisiacich noriem. Osvetlenie únikových ciest bude vybavené orientačným núdzovým
osvetlením – svietidlami, ktoré majú vlastný autonómny elektrický zdroj (vyhotovené podľa STN EN 60598-2-22
a podľa čl. 18.5 STN 92 0201-3).
Osvetlenie núdzových ciest bude realizované ako doplnkové osvetlenie bezpečnostného osvetlenia svietidlami
so symbolmi pre únikové cesty. Sú použité svietidlá s autonómnym zdrojom (vyhotovené budú podľa STN EN
60598-2-22 a podľa čl. 18.5 STN 92 0201-3).
Protipožiarne opatrenia:
Prestupy rozvodov požiarno - deliacimi konštrukciami požiarnych úsekov objektu musia byť utesnené podľa
požiadaviek STN 92 0201-2. Tesniace hmoty musia byť stupňa horľavosti max. B (v zmysle STN 73 0862) s
požiarnou odolnosťou rovnou požiarnej odolnosti požiarno - deliacej konštrukcie, ktorou prestupujú (maximálne
však EI90 minút).
Elektromobilita:
V objektoch podzemných garáži PG1 a PG2 sa uvažuje so 100% elektromobilitou. Napájanie nabíjačiek bude riešené
zbernicovým systém (napr. Canalis) osadeným pod stropom a napájaným z NN rozvodne príslušného objektu.
Maximálny nabíjací výkon bude riadený na základe celkovej bilancie tak, aby nedošlo k prekročeniu MRK, resp.
preťaženiu transformátorov.
Plyn:
V rámci výstavby ani v rámci realizácie zmeny navrhovanej činnosti sa neuvažuje s dodávkou zemného plynu ani
so zabezpečením Bytových domov zemným plynom, t. j. s napojením Bytových domov na zemný plyn.
Vykurovanie:
Bytový dom A: Systém vykurovania bude riešený ako nízkoteplotný vodný, plošný sálavý systém. Vo vybraných
priestoroch hlavne v kúpeľniach sa predpokladá s riešením podlahových vykurovacích elektrických rohoží,
doplneným radiátorovými rebríkmi s elektrickou vložkou. Systém chladenia bude riešený ako nízkoteplotný vodný,
pomocou fancoilov, alternatívne môžu byť chladené sálavým vysokoteplotným vodným systémom (chladiace
stropy). Hlavné rozvody vykurovania a chladenia budú vedené v centrálnych šachtách a v rámci každého poschodia
budú v podhľade, alternatívne v podlahe rozvetvené horizontálne rozvody k jednotlivým koncovým spotrebičom
vykurovania/chladenia.
Bytový dom B, C1, C2: Systém vykurovania bude riešený ako nízkoteplotný vodný, a chladenie vysokoteplotné
vodné plošným sálavým systémom. Vo vybraných priestoroch hlavne v kúpeľniach sa predpokladá s riešením
podlahových vykurovacích elektrických rohoží, doplneným radiátorovými rebríkmi s elektrickou vložkou. Hlavné
rozvody vykurovania a chladenia budú vedené v centrálnych šachtách a v rámci každého poschodia budú v podhľade,
resp. v podlahe rozvetvené horizontálne rozvody k jednotlivým koncovým spotrebičom vykurovania/chladenia.
Nájomné obchodné prevádzky (umiestnené v rámci Bytového domu A, B, C1 a C2): Systém vykurovania
a chladenia bude riešený ako vodný pomocou fancoilov. Chladená voda bude z centrálneho zdroja chladu.
Chladenie je alternatívne uvažované zabezpečiť nezávisle od centrálneho zdroja chladu pre každú prevádzku,
priamym chladením pomocou split, resp. VRV systémom. Umiestnenie kondenzačných jednotiek sa predpokladá
v garážových priestoroch.
Spoločné chodby, schodisko a vedľajšie priestory: Vedľajšie technické priestory budú vykurované konvekčnými
vykurovacími telesami. Strojovne a technické priestory: Vedľajšie technické priestory budú vykurované
konvekčnými vykurovacími telesami a v prípade požiadavky môžu byť chladené vodnými fancoilami alebo priamym
chladením split systémom.
Zdroj tepla a chladu:
Zdroj tepla a chladu bude pokrývať požiadavky na pokrytie tepelných strát, tepelných ziskov, prípravu TÚV a
prípadne potreby VZT (vzduchotechniky). Zdroj bude z pohľadu umiestnenia v rámci Bytových domov umiestnený
v podzemnej garáži a prevádzkovo bude rozdelený na prevádzkový súbor pre Bytové domy B, C1 a C2 (územie
PG2) a pre Bytový dom A (územie PG1).
Nároky na dopravu a inú infraštruktúru:
Dotknuté územie sa nachádza v centre Bratislavy, v k.ú. Staré Mesto, a je súčasťou rozvojového územia "Zóna
Chalupkova". Toto územie je ohraničené ulicami Mlynské Nivy, Košická, Landererova a Karadžičova. Táto lokalita
OU-BA-OSZP3-2025/361092-0232911/2025
27 / 31
prešla v posledných rokoch výrazným rozvojom, čo ovplyvnilo aj dopravné vzťahy v jej okolí. Dotknuté územie
bude dopravne napojené na existujúcu dopravnú infraštruktúru mesta prostredníctvom vybudovaných obslužných
komunikácií. Dotknuté územie sa nachádza v dotyku s miestnymi obslužnými komunikáciami Chalupkova,
Továrenská a Bottova ul. Jednotlivé objekty sú cez obslužné komunikácie napojené na zberné komunikácie
Landererova, Dostojevského rad, Mlynské nivy a Košickú ul., ktoré sú súčasťou základného komunikačného
systému mesta ako zberné komunikácie funkčnej triedy B2 a B1. V prvej fáze sa zrealizuje prístup k parkovisku
pre pohyb vozidiel stavby ako i dočasné stavenisko. Dopravu zamestnancov na stavenisko zabezpečí dodávateľ
výstavby, resp. technológie.
Požiadavky zmeny navrhovanej činnosti na výstupy:
Zdroje znečistenia ovzdušia:
Zdroje znečistenia ovzdušia počas realizácie zmeny navrhovanej činnosti Počas realizácie stavebných činností
(realizácie zmeny navrhovanej činnosti) dôjde k časovo obmedzenému, lokálnemu zaťaženiu kvality ovzdušia, a to
najmä činnosťou stavebných mechanizmov, prevádzkou motorových vozidiel v súvislosti so stavbou, manipuláciou
s prašnými materiálmi v súvislosti so stavbou, resuspenziou prachových častíc v rámci priestoru stavby. Vplyvy
budú lokálne a dočasné, nepredpokladá sa zhoršenie kvality ovzdušia a intenzitu znečistenia je možné minimalizovať
vhodnými opatreniami.
Emisie znečisťujúcich látok:
Emisie znečisťujúcich látok počas realizácie zmeny navrhovanej činnosti: Počas realizácie stavebných činností dôjde
k časovo obmedzenému, lokálnemu zaťaženiu kvality ovzdušia a to najmä činnosťou stavebných mechanizmov
(TZL – PM10, PM2,5), prevádzkou motorových vozidiel v súvislosti so stavbou (TZL – PM10, PM2,5, NOx, CO,
VOC), manipuláciou s prašnými materiálmi v súvislosti so stavbou (TZL – PM10, PM2,5), resuspenziou prachových
častíc v rámci priestoru stavby (TZL – PM10, PM2,5). Z dôvodu eliminácie hore uvedených predpokladaných
zdrojov znečisťovania ovzdušia budú aplikované opatrenia napr. manipulácia s prašnými materiálmi v rámci
uzavretých priestorov, skrápaním prašných činností v rámci realizácie stavebných úkonov, skrápaním dočasných
vnútroareálových komunikácií, čistenie dočasných vnútroareálových a prípadne vonkajších komunikácií (výjazdov
zo stavieb), čistenie stavebných mechanizmov a dopravných prostriedkov.
Emisie znečisťujúcich látok počas prevádzky zmeny navrhovanej činnosti: Záložné napájanie objektov A+PG1
a B+C1+C2+PG2 bude riešené dieselovým generátorom osadeným v priestoroch PG1 pre zálohovanie požiarno-
technologických zariadení objektov PG1 (Podzemná garáž 1) a A. Nádrž na palivo bude súčasťou rámu generátora.
Dieselový generátor bude osadený v priestoroch PG2 (Podzemná garáž 2) pre zálohovanie požiarno-technologických
zariadení objektov PG2, B, C1 a C2. Nádrž na palivo bude súčasťou rámu generátora.
Odpadové vody:
Počas výstavby: Pre potreby odvádzania odpadových splaškových vôd zariadenia staveniska bude využitá prípojka
kanalizácie DN 200, napájajúca v súčasnosti objekt Centrum Bottova z Bottovej ulice. Splaškové odpadové vody zo
sociálneho zariadenia staveniska budú odvedené do tejto kanalizačnej prípojky. Dažďová voda a voda čerpaná pri
znižovaní hladiny podzemnej vody bude odvádzaná so vsakovacích studní, ktoré budú umiestnené v rámci priestoru
staveniska.
Počas prevádzky: Vnútorná kanalizácia: Pre Bytové domy A, B, C1 a C2 sú navrhnuté 4 kanalizačné prípojky
s ich napojením na verejnú kanalizáciu v ulici Továrenskej a Chalupkovej. Delená vnútorná kanalizácia bude
odvádzať dažďové vody zo strechy a spevnených plôch, splaškové vody od hygienických zariadení. Pre odvádzanie
odpadových vôd z podzemných garáží je navrhnutá samostatná dažďová zaolejovaná kanalizácia, ktorá bude
odvádzať dažďové vody zo suterénov. Tieto vody budú prečistené pred zaústením do kanalizačnej prípojky v
odlučovači ropných látok. Pre odvodnenie striech a terás sa osadia strešné, resp. terasové vtoky. Dažďové zvody sú
navrhnuté vnútorné a budú vedené vždy cez inštalačné šachty resp. prierazy pri stĺpoch.
Dažďová kanalizácia: Predpokladá sa, že dažďové vody budú z dotknutého územia odvádzané do podložia
prostredníctvom vsakovacích objektov, resp. studní, ktoré budú situované v páse rastlého terénu medzi Bytovým
domom C1, Bytovým domom C2 a jestvujúcim objektom Sky Park III. etapa. Navrhovaným riešením dôjde k
zníženiu objemu alebo úplnému odstráneniu retenčnej nádrže, pričom zostane akumulačná nádrž pre závlahy parku.
Časť dažďových vôd, ktorá nebude odvedená do podložia prostredníctvom vsakovacích objektov, resp. studní,
bude odvedená kanalizačnými prípojkami do verejnej kanalizácie. Presný návrh odvádzania dažďových vôd bude
spracovaný v ďalšom stupni projektovej dokumentácie.
Odpady:
OU-BA-OSZP3-2025/361092-0232911/2025
28 / 31
Počas výstavby zmeny navrhovanej činnosti a počas prevádzky zmeny navrhovanej činnosti predpokladáme vznik
nižšie uvedených odpadov. Uvedené odpady sú v súlade so zákonom č. 79/2015 Z. z. o odpadoch a o zmene a
doplnení niektorých zákonov v znení neskorších predpisov (ďalej len „Zákon o odpadoch“) v spojení s vyhláškou
Ministerstva životného prostredia Slovenskej republiky č. 365/2015 Z. z., ktorou sa ustanovuje Katalóg odpadov
v znení vyhlášky Ministerstva životného prostredia Slovenskej republiky č. 320/2017 Z. z. (ďalej len „Katalóg
odpadov“) zaradené podľa jednotlivých druhov, s uvedením názvu odpadu a príslušnej kategórie odpadu (kategória
„O“ ostatné odpady; kategória „N“ nebezpečné odpady).
Zdroje hluku a vibrácií:
Počas výstavby: Počas realizácie zmeny navrhovanej činnosti možno očakávať zvýšenie hluku, prašnosti a
znečistenie ovzdušia spôsobené pohybom stavebných a montážnych mechanizmov v samotnom priestore realizácie
výstavby. Tento vplyv však bude obmedzený na samotný priestor stavby a časovo obmedzený na dobu stavby.
Počas prevádzky: Zdrojom hluku v predmetnej oblasti dotknutého územia je najmä hluk z dopravy na okolitých
pozemných komunikáciách a stavebná činnosť na v súčasnosti budovaných okolitých objektoch. V blízkosti
dotknutého územia sa nenachádza prevádzka výrobného charakteru.
Zdroje žiarenia, tepla a zápachu:
Počas výstavby a prevádzky objektov zmeny navrhovanej činnosti nebudú inštalované zariadenia, ktoré by mohli byť
zdrojom elektromagnetického alebo rádioaktívneho žiarenia v zdraviu škodlivej intenzite. Šírenie zápachu a tepla v
takých koncentráciách, že by dochádzalo k ovplyvňovaniu pohody obyvateľov v najbližšom okolí nepredpokladáme,
nakoľko sa dotknuté územia z hľadiska rozptylu pachových látok vyznačuje značnou veternosťou počas celého roka
a bez výraznejších inverzných javov spomaľujúcich prúdenie vzdušných hmôt. Teplo z prechádzajúcich automobilov
je z hľadiska životného prostredia zanedbateľné. Zápach spôsobený výfukovými plynmi bude v porovnaní so
súčasným stavom na okolitých komunikáciách zanedbateľný.
Posudzovanie vplyvov na životné prostredie je konaním pred povoľovacou činnosťou a predmetom je posúdenie
vplyvov navrhovanej činnosti na životné prostredie. Proces zisťovacieho konania má poskytnúť základné informácie
a hodnotenia pred prvým povolením podľa osobitých predpisov. Predmetné konanie vychádza z podrobnosti riešenia
v prvej etape prípravy, nepredstavuje žiadny druh povolenia a takéto povolenie nenahrádza. Cieľom je získať
odborný podklad na vydanie rozhodnutia o povolení činnosti podľa osobitných predpisov, nevytvára však vecný
ani časový priestor na posúdenie navrhovaného umiestnenia stavby v rozsahu kompetencií stavebného úradu. OÚ
BA opodstatnené pripomienky majúce oporu v zákone zahrnul medzi opatrenia, ktoré bude potrebné zohľadniť v
dokumentácii v procese konania o povolení činnosti podľa osobitých predpisov.
Záverečné vyhodnotenie:
OÚ BA v rámci zisťovacieho konania posúdil zmenu navrhovanej činnosti z hľadiska povahy a rozsahu zmeny
navrhovanej činnosti, miesta vykonávania a významu očakávaných vplyvov na životné prostredie a zdravie
obyvateľov, pričom vzal do úvahy súčasný stav životného prostredia v dotknutom území. Pri posudzovaní zmeny
navrhovanej činnosti z hľadiska predpokladaných vplyvov na životné prostredie a zvažovaní ďalšieho postupu v
zmysle ustanovení zákona použil OÚ BA kritériá pre zisťovacie konanie podľa § 29 zákona o posudzovaní, uvedené
v prílohe č. 10 zákona o posudzovaní, ktorá je transpozíciou prílohy č. III Smernice Európskeho parlamentu a Rady
2011/92/EÚ o posudzovaní vplyvov určitých verejných a súkromných projektov na životné prostredie. Po preverení
skutkového stavu možno konštatovať, že v Oznámení o zmene navrhovanej činnosti boli uvedené predpokladané
vplyvy navrhovanej činnosti na jednotlivé zložky životného prostredia a zdravia obyvateľov. Opis priamych a
nepriamych vplyvov hodnotí OÚ BA na úrovni Oznámenia o zmene ako dostatočný. V procese neboli identifikované
také nedostatky alebo neurčitosti, ktoré by bránili v definovaní vplyvov. Informácie použité v oznámení o zmene
navrhovanej činnosti sú dostatočné na to, aby bolo možné rozhodnúť podľa zákona o posudzovaní.
Zmenou navrhovanej činnosti dôjde k zmene zastavanej plochy, a to z pôvodne navrhovanej zastavanej plochy pre
pôvodne posúdené navrhované činnosti „Polyfunkčná stavba Nová Bottova" a „Polyfunkčná stavba Chalupkova
Residence“ o výmere 4580 m2 na výmeru zastavanej plochy spolu pre Bytový dom A, Bytový dom B, Bytový dom
C1 a Bytový dom C2 2757 m2 , k zmene počtu parkovacích stojísk z pôvodne navrhovaných 800 na 485 parkovacích
stojísk, k zmene hrubej podlažnej plochy nadzemnej z pôvodne navrhovanej hrubej podlažnej plochy nadzemnej
pre pôvodne posúdené navrhované činnosti „Polyfunkčná stavba Nová Bottova" a „Polyfunkčná stavba Chalupkova
Residence“ o výmere 54 104 m2 na výmeru 36 134 m2 , k zmene hrubej podlažnej plochy podzemnej z pôvodne
hrubej podlažnej plochy podzemnej pre pôvodne posúdené navrhované činnosti „Polyfunkčná stavba Nová Bottova"
a „Polyfunkčná stavba Chalupkova Residence“ o výmere 32 084 m2 na 24 368 m2 a k zmene plochy navrhovanej
OU-BA-OSZP3-2025/361092-0232911/2025
29 / 31
zelene z pôvodne navrhovanej plochy zelene (spolu pre pôvodne posúdenú navrhovanú činnosť „Polyfunkčná stavba
Nová Bottova" a navrhovanú činnosť „Polyfunkčná stavba Chalupkova Residence“) o výmere 1851,8 m2 na novo
navrhovanú plochu zelene o výmere 8 869 m2. Zmena navrhovanej činnosti bude dočasne mierne negatívne vplývať
na okolie iba počas realizácie prác. V území dotknutom zmenou navrhovanej činnosti platí prvý stupeň územnej a
druhovej ochrany chránených rastlín, chránených živočíchov, chránených nerastov a chránených skamenelín podľa
zákona č. 543/2002 Z. z. o ochrane prírody a krajiny v znení neskorších predpisov.
Vzhľadom na vyššie uvedené skutočnosti OÚ BA vyhodnotil predpokladané vplyvy súvisiace s realizáciou zmeny
navrhovanej činnosti, s ohľadom na ich význam, vlastnosti a očakávaný rozsah (pravdepodobnosť, predpokladaný
rozsah, predpokladaný účinok, trvanie, frekvenciu a reverzibilitu, vrátane možnej kumulácie s okolitými činnosťami)
ako environmentálne prijateľné.
OÚ BA pri rozhodovaní o ďalšom postupe podľa zákona o posudzovaní vychádzal aj zo stanovísk doručených k
zmene navrhovanej činnosti podľa § 29 ods. 4 zákona o posudzovaní (stanoviská dotknutých orgánov, dotknutej
obce, rezortného orgánu a povoľujúceho orgánu) a z nevyžiadaných stanovísk doručených k zmene navrhovanej
činnosti podľa § 29 ods. 5 zákona o posudzovaní (dotknutá verejnosť).
K predmetnej zmene navrhovanej činnosti bolo celkovo doručených 8 stanovísk (6 stanovísk od dotknutých orgánov,
dotknutej obce, rezortného orgánu a povoľujúceho orgánu a 2 nevyžiadané stanoviská od dotknutej verejnosti), ktoré
boli súhlasné (bez pripomienok) alebo obsahovali pripomienky súvisiace s dodržaním všeobecne platných právnych
predpisov. Stanovisko s väčším množstvo pripomienok a upozornení, z ktorých sa väčšina týkala dodržiavania
všeobecne platných predpisov, bolo doručené z Hlavného mesta SR. OÚ BA požiadavky z tohto stanoviska zohľadnil
a zaradil do opatrení do výrokovej časti tohto záväzného stanoviska. Nikto na základe doručených stanovísk k
Zmene navrhovanej činnosti nepožadoval ďalšie posudzovanie. Dotknuté orgány po oboznámení s doplňujúcimi
informáciami nedoručili žiadne ďalšie stanoviská, okrem RÚVZ, ktoré vo svojom záväznom stanovisku z hľadiska
ochrany verejného zdravia netrvalo na posudzovaní. S poukazom na doručené stanoviská a navrhovateľom doručené
doplňujúce informácie, má OÚ BA za to, že Zmena navrhovanej činnosti je v dotknutom území akceptovateľná
a environmentálne prijateľná, za dodržania opatrení na eliminovanie alebo zmiernenie vplyvu zmeny navrhovanej
činnosti na životné prostredie určených vo výrokovej časti tohto záväzného stanoviska.
OÚ BA na základe komplexných výsledkov zisťovacieho konania, preskúmania a odborného posúdenia predloženej
Zmeny navrhovanej činnosti a doplňujúcich podkladových materiálov, zhodnotenia stavu životného prostredia v
záujmovom území, doručených stanovísk orgánov štátnej správy a samosprávy konštatuje, že pri dodržaní všeobecne
platných záväzných predpisov, vhodných technických a bezpečnostných a organizačných opatrení a podmienok
určených v tomto záväznom stanovisku, nebude Zmena navrhovanej činnosti predstavovať taký zásah do životného
prostredia, ktorý by v značnej miere mohol ohroziť životné prostredie a zdravie obyvateľov, a preto rozhodol tak,
ako je uvedené vo výrokovej časti tohto záväzného stanoviska. Navrhovanú činnosť je tak možné za predpokladu
plného rešpektovania všetkých zákonom stanovených požiadaviek odporučiť k realizácii.
Ten, kto realizuje navrhovanú činnosť, je povinný zabezpečiť aj súlad realizovania činnosti so zákonom o
posudzovaní a s týmto záväzným stanoviskom, a to počas celej prípravy, realizácie a ukončenia činnosti.
Upozornenie:
Podľa § 29 ods. 14 zákona o posudzovaní dotknutá obec, na ktorej území sa má navrhovaná činnosť alebo jej zmena
realizovať o záväznom stanovisku zo zisťovacieho konania bezodkladne informuje verejnosť na svojom webovom
sídle, ak ho má zriadené a na úradnej tabuli obce.
Podľa § 38 ods. 6 zákona o posudzovaní rozhodnutie povoľujúceho orgánu musí obsahovať podmienky, ktoré
určil príslušný orgán v rozhodnutí vydanom v zisťovacom konaní, záväznom stanovisku zo zisťovacieho konania
alebo v záverečnom stanovisku, alebo spôsob, akým sa s uvedenými podmienkami navrhovateľ v rámci prípravy
dokumentácie vysporiadal.
Podľa § 29 ods. 19 zákona o posudzovaní má záväzné stanovisko zo zisťovacieho konania platnosť tri roky, ak
príslušný orgán v záväznom stanovisku neurčil inak. Na návrh navrhovateľa môže príslušný orgán predĺžiť platnosť
záväzného stanoviska zo zisťovacieho konania o dva roky, a to aj opakovane, pričom celkový čas platnosti záväzného
OU-BA-OSZP3-2025/361092-0232911/2025
30 / 31
stanoviska zo zisťovacieho konania nesmie prekročiť sedem rokov. Pri predlžovaní platnosti záväzného stanoviska
zo zisťovacieho konania príslušný orgán vyhodnotí, či došlo k podstatným zmenám podmienok v dotknutom
území alebo k novým skutočnostiam súvisiacim s navrhovanou činnosťou alebo jej zmenou. Ak k takým zmenám
došlo, príslušný orgán primerane podmienky určené v záväznom stanovisku zo zisťovacieho konania upraví alebo
doplní alebo platnosť záväzného stanoviska zo zisťovacieho konania nepredĺži. Záväzné stanovisko zo zisťovacieho
konania nestráca platnosť, ak sa počas jeho platnosti začne konanie o umiestnení alebo povolení činnosti podľa
osobitných predpisov.
Poučenie
Podľa § 29 ods. 16 zákona o posudzovaní, proti záväznému stanovisku zo zisťovacieho konania, v ktorom príslušný
orgán určil, že sa navrhovaná činnosť alebo jej zmena
a) bude posudzovať podľa zákona o posudzovaní, môže podať odvolanie len navrhovateľ,
b) nebude posudzovať podľa zákona o posudzovaní, môže podať odvolanie len dotknutá obec, na ktorej území samá
navrhovaná činnosť alebo jej zmena realizovať, a dotknutá verejnosť podľa § 3 písm. t) zákona o posudzovaní.
Proti tomuto záväznému stanovisku zo zisťovacieho konania možno podať do 15 dní odo dňa doručenia odvolanie
podľa § 29 ods. 17 zákona o posudzovaní na príslušný orgán, ktorý ho vydal (Okresný úrad Bratislava, Odbor
starostlivosti o životné prostredie, Oddelenie ochrany prírody a vybraných zložiek životného prostredia, Tomášikova
46, 832 05 Bratislava).
V prípade dotknutej verejnosti podľa § 3 písm. t) zákona o posudzovaní sa za deň doručenia záväzného stanoviska
zo zisťovacieho konania považuje prvý deň zverejnenia záväzného stanoviska zo zisťovacieho konania podľa § 29
ods. 13 zákona o posudzovaní v Centrálnom informačnom systéme Ministerstva životného prostredia SR.
Toto záväzné stanovisko zo zisťovacieho konania je po vyčerpaní riadnych opravných prostriedkov, ktoré sa preň
pripúšťajú, preskúmateľné správnym súdom podľa ustanovení zákona č. 162/2015 Z. z. Správny súdny poriadok v
znení neskorších predpisov.
Mgr. Jaroslava Grambličková OU-BA-OSZP
vedúci
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10010
Doručuje sa
Smart City Office VIII s. r. o., Bottova 11, 811 09  Bratislava-Staré Mesto, Slovenská republika
enviroDAM a.s., Demänovská Dolina 96, 031 01  Demänovská Dolina, Slovenská republika
Úrad pre územné plánovanie a výstavbu Slovenskej republiky, Tomášikova 14366/64A, 831 04  Bratislava-Nové
Mesto, Slovenská republika
Hlavné mesto SR Bratislava, Primaciálne nám. 1 , 811 08  Bratislava-Staré Mesto, Slovenská republika
Mestská časť Bratislava - Staré Mesto, Vajanského nábr. 3, 814 21  Bratislava, Slovenská republika
Bratislavský samosprávny kraj, Sabinovská 16, 820 05  Bratislava-Ružinov, Slovenská republika
Okresný úrad Bratislava, OSZP3-BAI-OO,OH,OPK,SVS, Tomášikova 46, 821 01  Bratislava-Ružinov, Slovenská
republika
Okresný úrad Bratislava, pozemkový a lesný odbor , Tomášikova 46, 821 01  Bratislava-Ružinov, Slovenská
republika
Okresný úrad Bratislava, odbor cestnej dopravy a pozemných komunikácií , Tomášikova 46, 821 01  Bratislava-
Ružinov, Slovenská republika
Hasičský a záchranný útvar hlavného mesta SR Bratislavy, Radlinského , 811 07  Bratislava - mestská časť Staré
Mesto, Slovenská republika
Regionálny úrad verejného zdravotníctva Bratislava, hlavné mesto so sídlom v Bratislave, Ružinovská 4813/8,
821 01  Bratislava-Ružinov, Slovenská republika
OU-BA-OSZP3-2025/361092-0232911/2025
31 / 31
Dopravný úrad, Letisko M. R. Štefánika , 823 05  Bratislava-Ružinov, Slovenská republika
Krajský pamiatkový úrad Bratislava, Leškova 3011/17, 811 04  Bratislava-Staré Mesto, Slovenská republika
Ministerstvo obrany Slovenskej republiky, Kutuzovova 8, 832 47  Bratislava, Slovenská republika
Ministerstvo životného prostredia Slovenskej republiky, Námestie Ľudovíta Štúra 35/1, 812 35  Bratislava -
mestská časť Staré Mesto, Slovenská republika
Okresný úrad Bratislava, odbor krízového riadenia , Tomášikova 46, 821 01  Bratislava-Ružinov, Slovenská
republika
OU-BA-OSZP3-2025/361092-0232911/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[ZÁVÄZNÉ STANOVISKO ZO ZISŤOVACIEHO KONANIA zmeny
navrhovanej činnosti „Polyfunkčná stavba Nová Bottova“ , ]
Identifikátor:
OU-BA-OSZP3-2025/361092-0232911/2025
Autorizácia elektronického dokumentu
Dokument autorizoval:
Jaroslava Grambličková
Oprávnenie:
1109 , podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu s pripojenou kvalifikovanou elektronickou časovou pečiatkou
Deklarovaný dátum a čas autorizácie:
27.05.2025 13:32:16 časové pásmo +02:00
Dátum a čas vystavenia kvalifikovanej časovej
pečiatky:
27.05.2025 13:32:30 časové pásmo +02:00
Označenie listov, na ktoré sa autorizácia vzťahuje:
OU-BA-OSZP3-2025/361092-0232911/2025
Informácia o vyhotovení doložky o autorizácii
Doložku vyhotovil:
Mgr. Júlia Stachová
Funkcia alebo pracovné
zaradenie:
hlavný radca
Označenie orgánu verejnej moci:Okresný úrad Bratislava
IČO: 00151866
Dátum vytvorenia doložky:
27.05.2025
Podpis a pečiatka: