Informácia o začatí správneho konania 
číslo konania: OU-PK-OSZP-2025/008840 
 
V zmysle ustanovenia § 82 ods. 7 zákona č. 543/2002 Z. z. o ochrane prírody a krajiny v znení neskorších 
predpisov (ďalej len „zákon“) týmto Okresný úrad Pezinok, odbor starostlivosti o životné prostredie oznamuje, 
že dňom 30. 04. 2025 bolo začaté správne konanie vo veci: 
vydania súhlasu v zmysle § 47 ods. 3 zákona na výrub drevín – súvislého krovitého porastu s rozlohou 594 m2, 
rastúceho na pozemkoch reg. E s par. č. 6355/1, 6301/134, k. ú. Modra, žiadateľovi  - Mesto Modra, Dukelská 
941/38, 900 01 Modra. 
V zmysle § 82 ods. 7 zákona lehota na doručenie potvrdenia záujmu byť zúčastnenou osobou podľa § 82 ods. 3 
zákona v začatom správnom konaní je 5 pracovných dní odo dňa zverejnenia tohto oznamu. 
Zúčastnenou osobou je podľa zákona združenie s právnou subjektivitou, ktoré spĺňa podmienky ustanovenia 
§ 82 ods. 3 zákona o ochrane prírody. 
Potvrdenie záujmu byť zúčastnenou osobou v konkrétnom správnom konaní je potrebné doručiť Okresnému 
úradu Pezinok, odboru starostlivosti o životné prostredie, M.R. Štefánika 10, 902 01 Pezinok, a to písomne 
v listinnej podobe alebo v elektronickej podobe s autorizáciou podľa osobitného predpisu o elektronickej 
podobe výkonu verejnej moci. V prípade, že podanie bude urobené v elektronickej podobe bez autorizácie, je 
potrebné takéto podanie doplniť v lehote do 3 pracovných dní v listinnej podobe, v elektronickej podobe 
autorizované podľa osobitného predpisu alebo ústne do zápisnice.