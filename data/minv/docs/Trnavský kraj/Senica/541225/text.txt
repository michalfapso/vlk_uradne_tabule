OKRESNÝ ÚRAD SENICA
ODBOR STAROSTLIVOSTI O ŽIVOTNÉ PROSTREDIE
Vajanského 17/1, 905 01  Senica
____________________________________________________________________________________
Číslo spisu
OU-SE-OSZP-2025/003255-011
Senica
13. 05. 2025
Rozhodnutie
vo veci konania podľa § 67 ods. 5 a ods. 6 zákona č. 79/2015 Z. z. o odpadoch
a o zmene a doplnení niektorých zákonov v znení neskorších predpisov
VEREJNÁ VYHLÁŠKA
Výrok
Okresný úrad Senica, odbor starostlivosti o životné prostredie ako príslušný orgán štátnej správy podľa § 5 ods. 1
zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých zákonov
v znení neskorších predpisov a ako príslušný orgán štátnej správy odpadového hospodárstva podľa § 104 ods. 1
písm. d) a § 108 ods.1 písm. h) zákona č. 79/2015 Z. z. o odpadoch a o zmene a doplnení niektorých zákonov v
znení neskorších predpisov (ďalej „zákon o odpadoch“) na základe vykonaného správneho konania podľa zákona
č. 71/1967 Zb. o správnom konaní v znení neskorších predpisov (ďalej „správny poriadok“)
rozhodol
v súlade s ustanovením § 67 ods. 5 a ods. 6 zákona o odpadoch, že vozidlo továrenskej značky PEUGEOT 206,
EČ: TT320JL, VIN: VF32AKFWR1W031875, ktorého vlastníkom a držiteľom je Veronika Mončeková, nar. 1994,
trvalý pobyt Trnava nenadobúda štát a súčasne určuje, že vozidlo sa stáva starým vozidlom dňom nadobudnutia
právoplatnosti tohto rozhodnutia.
Odôvodnenie
Okresnému úradu Senica, odboru starostlivosti o životné prostredie (ďalej „okresný úrad“) bolo dňa 08.10.2024
elektronickými prostriedkami doručené oznámenie Mesta Senica, Štefánikova 1408/56, 905 25 Senica (ďalej
„povinná osoba“) č. zivot-1309/2024/36237-GAV zo dňa 08.10.2024 o odstránení vozidla továrenskej značky
PEUGEOT 206, EČ: TT320JL, VIN: VF32AKFWR1W031875, ktorého vlastníkom a držiteľom je Veronika
Mončeková, nar. 1994, trvalý pobyt Trnava a umiestnení vozidla na určené parkovisko. Predmetné vozidlo bolo dňa
08.10.2024 v súlade s ustanovením § 67 ods. 3 písm. a) zákona o odpadoch odstránené z verejného priestranstva -
trávnatej plochy za kostolom v miestnej časti Čáčov, Cintorínska ulica, pozemok KN-C parc. č. 1942/1, k. ú. Senica
a následne umiestnené na určené parkovisko spoločnosti KOVOŠROT VAŠIN, s.r.o., Lachmanova 350/72, 908 43
Čáry z dôvodu, že jeho držiteľ nesplnil povinnosť uvedenú v § 67 ods. 1 zákona o odpadoch.
Z podkladov zaslaných okresnému úradu dňa 13.12.2024 vyplýva, že Mesto Senica v zmysle § 67 ods. 10 zákona
o odpadoch zaslalo vlastníkovi a držiteľovi vozidla listom č. OZP/PB/578/2024/23914 zo dňa 20.05.2024 výzvu na
splnenie povinnosti podľa § 67 ods. 1 písm. a) zákona o odpadoch, a to zabezpečiť na vlastné náklady odstránenie
vozidla z predmetného pozemku. Držiteľ vozidla bol upozornený, že ak do 60 dní od prevzatia výzvy nevykoná
nápravu, Mesto Senica ako povinná osoba zabezpečí odstránenie vozidla a jeho umiestnenie na určené parkovisko.
Písomnosť bola doručovaná opakovane držiteľovi vozidla, ktorý je aj vlastníkom vozidla prostredníctvom Mesta
Trnava, kde má uvádzaný trvalý pobyt. Neprevzatá písomnosť bola vrátená odosielateľovi, ktorý ju prijal dňa
20.06.2024. Následne po zistení adresy prechodného pobytu vlastníka a držiteľa vozidla Mesto Senica listom č. OZP/
OU-SE-OSZP-2025/003255-0024553/2025
2 / 3
PB/ 578/2024/30663 zo dňa 02.07.2024 zaslalo výzvu na adresu prechodného pobytu Spartakovská 6458/2, 917
01 Trnava. Predmetnú výzvu sa vlastníkovi a držiteľovi vozidla nepodarilo doručiť v odbernej lehote. Neprevzatá
písomnosť bola následne vrátená odosielateľovi, ktorý ju prijal dňa 31.07.2024. Dňom vrátenia nedoručenej zásielky
sa považuje písomnosť za doručenú.
Vlastník a držiteľ vozidla v stanovenej lehote nápravu nevykonal a vozidlo z predmetného pozemku neodstránil.
Povinná osoba listom č. zivot-1309/2024/33777-GAV zo dňa 22.08.2024 požiadala prevádzkovateľa určeného
parkoviska o umiestnenie vozidla na určené parkovisko.
Na overenie skutkového stavu povinná osoba vykonala na predmetnom pozemku dňa 06.09.2024 miestnu obhliadku,
na ktorej bolo zistené, že predmetné vozidlo je umiestnené na rovnakom mieste ako pri zistení Mestskej polície
Senica dňa 08.04.2024. V čase overovania skutkového stavu nemalo vozidlo platnú skúšku technickej kontroly a
emisnej kontroly. Na vozidle chýbal predný nárazník, zadný stierač, poškodené boli elektrické časti vozidla, náprava,
pravé predné koleso bolo vyfúknuté. Z vozidla nevytekali žiadne prevádzkové kvapaliny.
Na základe vzhľadu a stavu predmetného vozidla, na základe všetkých zistených skutočností, teda aj skutočnosti,
že predmetné vozidlo nemalo v čase miestnej obhliadky platnú skúšku technickej kontroly a emisnej kontroly, teda
nebol skúškou overený technický stav vozidla, bolo usúdené, že predmetné vozidlo ohrozuje životné prostredie a
narúša estetický vzhľad obce a povinná osoba uplatnila postup podľa § 67 ods. 3 a 4 zákona o odpadoch. Vozidlo bolo
následne z predmetného pozemku odstránené a na základe protokolu o odovzdaní a prevzatí vozidla dňa 08.10.2024
umiestnené na určenom parkovisku. Povinná osoba v zmysle § 67 ods. 4 písm. a) zákona o odpadoch upovedomila
držiteľa vozidla o odstránení vozidla a jeho umiestnení na určenom parkovisku a súčasne ho oboznámila aj s
dôsledkami jeho nečinnosti listom č. zivot-GAV/2024/36231 zo dňa 08.10.2024, ktorý bolo doručovaný do vlastných
rúk opakovane na adresu prechodného pobytu. Držiteľ vozidla písomnosť neprevzal v odbernej lehote a zásielka
bola vrátená odosielateľovi, ktorý ju prijal dňa 06.11.2024. Mesto Senica zabezpečilo tiež doručovanie oznámenia o
umiestnení vozidla na určenom parkovisku verejnou vyhláškou vyvesenou od 08.10.2024 do 08.11.2024 na úradnej
tabuli Mesta Senica. Posledný deň vyvesenia verejnej vyhlášky sa považuje za deň doručenia oznámenia.
Držiteľ vozidla si na základe upovedomenia vozidlo z určeného parkoviska do jedného mesiaca odo dňa doručenia
písomného upovedomenia neprevzal.
Na základe uvedeného okresný úrad listom č. OU-SE-OSAZP-2025/0003255-007 zo dňa 20.03.2025 oznámil
účastníkom konania začatie správneho konania podľa § 67 ods. 5 zákona o odpadoch vo veci rozhodnutia o
tom, či vlastníctvo k vozidlu továrenskej značky PEUGEOT 206, EČ: TT320JL, VIN: VF32AKFWR1W031875
nadobúda štát. Okresný úrad zároveň upovedomil všetkých účastníkov konania, že v zmysle § 23 správneho poriadku
majú právo nazerať do spisu, dostať kópiu spisu alebo dostať informáciu zo spisu. Zároveň účastníkov konania
upovedomil, že podľa § 33 ods. 2 správneho poriadku majú pred vydaním rozhodnutia možnosť vyjadriť sa k
jeho podkladu i k spôsobu jeho zistenia, prípadne navrhnúť jeho doplnenie v lehote do 10 dní odo dňa doručenia
tohto oznámenia o začatí konania. Držiteľovi vozidla, ktorý je zároveň vlastníkom vozidla, bolo oznámenie o začatí
konania doručované opakovane na adresu Mesta Trnava, kde má uvádzaný trvalý pobyt a na adresu prechodného
pobytu Spartakovská 6548/2, 917 01 Trnava. Držiteľ vozidla oznámenie o začatí konania neprevzal v odbernej
lehote a zásielka bola vrátená okresnému úradu, ktorý ju prijal od Slovenskej pošty, a. s. dňa 16.04.2025 a od Mesta
Trnava dňa 24.04.2025. Vzhľadom na skutočnosť, že trvalý pobyt vlastníka a držiteľa vozidla nie je okresnému
úradu známy, bolo oznámenie o začatí konania doručované formou verejnej vyhlášky.
Účastník konania Okresný úrad Trnava, majetkovoprávny odbor, Kollárova 8, 917 02 Trnava sa pred vydaním
rozhodnutia v stanovenej lehote vyjadril listom číslo OU-TT-MPO-2025/026027-002 zo dňa 21.03.2025 s uvedením,
že ako dočasný správca majetku vo vlastníctve Slovenskej republiky nesúhlasí s nadobudnutím predmetného vozidla
do vlastníctva štátu.
Ostatní účastníci konania v stanovenej lehote a ani do doby vydania tohto rozhodnutia neuplatnili žiadne
pripomienky ani návrhy k podkladu rozhodnutia a spôsobu jeho zistenia.
Po uskutočnení úkonov v zmysle zákona o odpadoch, preštudovaní predložených dokladov a preverení stavu veci v
správnom konaní okresný úrad rozhodol, že vlastníctvo k vozidlu továrenskej značky PEUGEOT 206, EČ: TT320JL,
VIN: VF32AKFWR1W031875 nenadobúda štát a v zmysle § 67 ods. 6 zákona o odpadoch v rozhodnutí zároveň
určil, že vozidlo je starým vozidlom.
Dňom nadobudnutia právoplatnosti rozhodnutia o určení, že vozidlo je starým vozidlom, sa držiteľom starého
vozidla podľa § 60 ods. 8 zákona o odpadoch stáva prevádzkovateľ určeného parkoviska v zmysle § 66 zákona o
odpadoch a tento je povinný ďalej s ním nakladať v súlade s § 14 ods. 1 písm. d) a § 63 ods. 1 zákona o odpadoch.
OU-SE-OSZP-2025/003255-0024553/2025
3 / 3
Na základe vyššie uvedených skutočností Okresný úrad Senica, odbor starostlivosti o životné prostredie rozhodol
tak, ako je uvedené vo výrokovej časti tohto rozhodnutia.
Poučenie
Proti tomuto rozhodnutiu je možné podľa § 53 a § 54 zákona číslo 71/1967 Zb. o správnom konaní v znení neskorších
predpisov podať odvolanie v lehote do 15 dní odo dňa oznámenia rozhodnutia. Odvolanie sa podáva na Okresný
úrad Senica, odbor starostlivosti o životné prostredie, Vajanského 17, 905 01 Senica.
Toto rozhodnutie je po vyčerpaní riadnych opravných prostriedkov preskúmateľné súdom podľa zákona č. 162/2015
Z. z. Správny súdny poriadok v znení neskorších predpisov.
Toto rozhodnutie sa podľa § 26 ods. 1 správneho poriadku doručuje formou verejnej vyhlášky a bude zverejnené
po dobu 15 dní na Centrálnej úradnej elektronickej tabuli (cuet.slovensko.sk), úradnej tabuli a webovej stránke
správneho orgánu a Úradnej elektronickej tabuli (UET) Mesta Senica v zmysle § 26 ods. 2 správneho poriadku.
Posledný deň lehoty vyvesenia je dňom doručenia.
Po uplynutí lehoty určenej na vyvesenie žiadame, aby bolo rozhodnutie vrátené späť na Okresný úrad Senica, odbor
starostlivosti o životné prostredie s vyznačením dátumu vyvesenia a zvesenia.
Vyvesené dňa: Zvesené dňa:
Pečiatka a podpis: Pečiatka a podpis:
Ing. Katarína Nečasová
vedúca odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10009
Doručuje sa
Mesto Trnava, Veronika Mončeková, Ulica Hlavná 1 , 917 71  Trnava, Slovenská republika
JUDr. Viera Kučerová, exekútor, ul. A. Dubčeka 3558/78, 908 51  Holíč, Slovenská republika
Veronika Mončeková, Spartakovská 6458/2, 917 01  Trnava, Slovenská republika
Okresný úrad Trnava, odbor majetkovoprávny, Kollárova 8, 917 02  Trnava, Slovenská republika
Mesto Senica, Štefánikova 56, 905 25  Senica, Slovenská republika
KOVOŠROT VAŠIN, s.r.o., Lachmannova 350/72, 908 43  Čáry, Slovenská republika
OU-SE-OSZP-2025/003255-0024553/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[Vo veci konania podľa § 67 ods. 5 a ods. 6 zákona č. 79/2015 Z. z. o
odpadoch , a o zmene a doplnení niektorých zákonov v znení neskorších
predpisov, ]
Identifikátor:
OU-SE-OSZP-2025/003255-0024553/2025
Autorizácia elektronického dokumentu
Dokument autorizoval:
Katarína Nečasová
Oprávnenie:
1109 , podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu s pripojenou kvalifikovanou elektronickou časovou pečiatkou
Deklarovaný dátum a čas autorizácie:
13.05.2025 14:36:02 časové pásmo +02:00
Dátum a čas vystavenia kvalifikovanej časovej
pečiatky:
13.05.2025 14:36:13 časové pásmo +02:00
Označenie listov, na ktoré sa autorizácia vzťahuje:
OU-SE-OSZP-2025/003255-0024553/2025
Informácia o vyhotovení doložky o autorizácii
Doložku vyhotovil:
Ing. Jana Jarábková
Funkcia alebo pracovné
zaradenie:
odborný radca
Označenie orgánu verejnej moci:Okresný úrad Senica
IČO: 00151866
Dátum vytvorenia doložky:
13.05.2025
Podpis a pečiatka: