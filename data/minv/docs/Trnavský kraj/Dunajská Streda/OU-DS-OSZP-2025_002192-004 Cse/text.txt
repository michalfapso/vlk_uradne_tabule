OKRESNÝ ÚRAD DUNAJSKÁ STREDA
ODBOR STAROSTLIVOSTI O ŽIVOTNÉ PROSTREDIE
Korzo Bélu Bartóka 789/3, 929 01  Dunajská Streda
____________________________________________________________________________________
Číslo spisu
OU-DS-OSZP-2025/002192-004
Dunajská Streda
15. 05. 2025
Rozhodnutie
Verejná vyhláška
Popis konania / Účastníci konania
Okresný úrad Dunajská Streda, odbor starostlivosti o životné prostredie ako orgán štátnej vodnej správy príslušný
podľa ust. zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých
zákonov v znení zákona č. 180/2013 Z. z. o organizácii miestnej štátnej správy a o zmene a doplnení niektorých
zákonov, podľa ust. § 61 zákona č. 364/2004 Z. z. o vodách a o zmene zákona Slovenskej národnej rady č. 372/1990
Zb. o priestupkoch v znení neskorších predpisov (vodný zákon) v znení neskorších predpisov a ako špeciálny
stavebný úrad podľa ust. § 120 zákona č. 50/1976 Zb. o územnom plánovaní a stavebnom poriadku (stavebný zákon)
v znení neskorších predpisov, v súlade ust. zákona č. 71/1967 Zb. o správnom konaní (správny poriadok) v znení
neskorších predpisov v y d á v a
Výrok
pre: Západoslovenská vodárenská spoločnosť, a.s. Nábrežie za hydrocentrálou 4, 949 01 Nitra
I ČO:36550949
povolenie
podľa ust. § 26 zákona č. 364/2004 Z. z. o vodách a o zmene zákona Slovenskej národnej rady č. 372/1990 Zb. o
priestupkoch v znení neskorších predpisov (vodný zákon) v znení neskorších predpisov a § 66 zákona č. 50/1976
Zb. o územnom plánovaní a stavebnom poriadku (stavebný zákon) v znení neskorších predpisov na uskutočnenie
vodnej stavby:
„Gabčíkovo -prepojenie ul. Lipová a Konopná“ podľa § 26 vodného zákona v nadväznosti na §66 stavebného zákona,
ktorá bude uskutočnená v k.ú. Gabčíkovo mesta Gabčíkovo na pozemkoch registra „C“ parc. č. 2504/125, 2504/115,
2787 podľa listu vlastníctva č. 1787 vo vlastníctve Mesta Gabčíkovo,
podľa projektovej dokumentácie pre stavebné povolenie a realizáciu stavby „Gabčíkovo – prepojenie vodovodu ul.
Lipová a Konopná“, ktorú vypracoval zodpovedný projektant Ing. Jozef Krčmárik, autorizovaný stavebný inžinier,
č. osv. 1407*Z*2-2 v januári 2020 pre investora.
Povolenie sa vzťahuje na vybudovanie stavebných objektov:
Prepojenie vodovodu ul. Lipová a Konopná (rozšírenie verejného vodovodu)
Vodovodné potrubie HDPE, PE100, d 110x 6,6 mm PN10 dĺžka 77,3 m
Uzávery DN 100 so zemnou súpravou (U1-U4) 4 ks
Podzemný hydrant (H) DN 80 1 ks
OU-DS-OSZP-2025/002192-0035278/2025
2 / 8
Predložená projektová dokumentácia riešia rozšírenie verejného vodovodu. Nové potrubie bude realizované
dopojením z existujúceho potrubia. Uloženie potrubia bude v otvorenom výkope. Domové prípojky sa na trase
nebudú nachádzať.
Mesto Gabčíkovo ako príslušný stavebný úrad Rozhodnutím o umiestnení stavby č. 11073/GA/1204/2021/033-
LSzI-003 zo dňa 17.10.2022 s právoplatnosťou 08.12.2022 povolilo umiestnenie stavby „“Prepojenie vodovodu
ul. Lipová a Konopná – Gabčíkovo“- pre navrhovateľa: Západoslovenská vodárenská spoločnosť a.s., Nábrežie za
hydrocentrálou 4, 949 60 Nitra, IČO: 36550949
Platnosť povolenia :
1. Toto povolenie platí na dobu, po ktorú bude vodná stavba hospodársky odôvodnená.
2. Stavebné povolenie stráca platnosť, ak do dvoch rokov odo dňa nadobudnutia jeho právoplatnosti nebola stavba
začatá.
Všeobecné ustanovenia :
1. Orgán štátnej vodnej správy môže toto povolenie meniť v novom konaní, podľa ust. § 26 zákona č. 364/2004 Z. z.
o vodách a o zmene zákona Slovenskej národnej rady č. 372/1990 Zb. o priestupkoch v znení neskorších predpisov
(vodný zákon) v znení neskorších predpisov.
2. Nedeliteľnou súčasťou tohto rozhodnutia je projekt pre stavebné povolenie a realizáciu stavby „Gabčíkovo
– prepojenie vodovodu ul. Lipová a Konopná“, ktorú vypracoval zodpovedný projektant Ing. Jozef Krčmárik,
autorizovaný stavebný inžinier, č. osv. 1407*Z*2-2 v januári 2020 pre investora. Jedna sada overeného projektu
stavby sa ukladá do vodohospodárskej evidencie.
3. Investorom stavby je: Západoslovenská vodárenská spoločnosť, a.s. Nábrežie za hydrocentrálou 4, 949 01 Nitra,
IČO: 36824577
4. Termín dokončenia stavby: jún 2027
5. Za technické riešenie stavby zodpovedá projektant.
6. Stavba bude vykonávaná dodávateľským spôsobom, dodávateľa stavby treba oznámiť do 15 dní od uskutočnenia
výberového konania.
Povinnosti investora :
1. Oznámiť orgánu štátnej vodnej správy začiatok a ukončenie stavebných prác.
2. Prerokovať s orgánom štátnej vodnej správy zmeny, ktoré by sa v priebehu stavby ukázali ako nutné a v značnej
miere by menili technické riešenie alebo majetkovoprávne vzťahy.
3. Pri stavbe a jej uskutočňovaní musia byť dodržané príslušné predpisy týkajúce sa bezpečnosti práce a technických
zariadení a dbať na ochranu zdravia a osôb na stavenisku.
4. Pred začatím výkopových prác zabezpečiť presné vytýčenie uloženia všetkých podzemných inžinierskych sietí a
dodržať ich ochranné pásma. Na miestach, kde dôjde ku styku s podzemnými vedeniami, treba vykonávať výkopové
práce ručne.
5. Pred začatím stavby musí stavebník zabezpečiť vytýčenie predmetnej stavby oprávnenou osobou.
6. Nad vodnou stavbou je zakázaná akákoľvek činnosť, ktorou by sa zasahovalo do jej ochranného pásma v zmysle
STN 73 6005.
7. Pri stavbe a jej uskutočňovaní musia byť dodržané ustanovenia § 48 stavebného zákona upravujúce požiadavky
na uskutočňovanie stavieb, vyhláška číslo 532/2002 Z.z. a príslušné technické normy.
8. Požiadať orgán štátnej vodnej správy o vydanie povolenia na užívanie stavby podľa ust. § 26 zákona č. 364/2004
o vodách a o zmene zákona Slovenskej národnej rady č. 372/1990 Zb. o priestupkoch v znení neskorších predpisov
(vodný zákon).
9. Ku kolaudačnému konaniu predložiť porealizačné geodetické zameranie stavby.
10. Pre vodnú stavbu je potrebné vypracovať prevádzkový poriadok a predložiť ho pri kolaudačnom konaní.
11. Vlastníkom verejného vodovodu môže byť z dôvodu verejného záujmu len subjekt verejného práva ( §3 odsek
3) zákona č. 442/2002 Z.z.)
12. Vlastník verejného vodovodu môže prevádzkovať verejnú kanalizáciu, len ak spĺňa všetky podmienky
vzťahujúce sa na prevádzkovateľa verejnej kanalizácie podľa zákona č. 442/2002 Z.z. a osobitného predpisu, inak
je povinný zabezpečiť prevádzkovateľa verejnej kanalizácie, s ktorým si upraví vzájomné práva a povinnosti v
písomnej zmluve, ktorá je podmienkou pre vydanie kolaudačného rozhodnutia na verejný vodovod alebo verejnú
kanalizáciu.
Krajský pamiatkový úrad Trnava – záznam č. KPUTT-2020/194-231/33025/SL zo dňa 6.5.2020
OU-DS-OSZP-2025/002192-0035278/2025
3 / 8
13. Uvedenou stavebnou činnosťou nie sú dotknuté záujmy chránené Krajským pamiatkovým úradom Trnava v
zmysle zákona 49/2002 Z.z. o ochrane pamiatkového fondu v znení neskorších predpisov. Postup pri archeologickom
náleze určuje § 40zákona 49/2002 Z.z. a § 127 zákona 50/1976 Zb. (stavebný zákon) v znení neskorších predpisov.
Kontakt na oznámenie nálezu: 033/2452111
Západoslovenská vodárenská spoločnosť, a.s. OZ Dunajská Streda,
súhlas zo dňa 6.8.2024
14. Ako vlastník a prevádzkovateľ verejného vodovodu na ul. Lipová a Konopná v Gabčíkove súhlasíme s napojením
navrhovaného prepojenia na jestvujúce vodovodné potrubie podľa predloženej PD.
Vyjadrenie č. 9728/2020 zo dňa 17.02.2020
15. K predloženému PS nemáme zásadné pripomienky
Michlovský, vyjadrenie č.BA-2569 2024 zo dňa 3.7.2024
16. Nedôjde ku stretu PTZ prevádzkovateľa Orange Slovensko a.s., Metodova 8, 821 08 Bratislava. Existujúce PTZ
sú chránené ochranným pásmom. V káblovej ryhe sú uložené HDPE trubky, optické káble a spojky rôznej funkčnosti.
Údaje o technickom stave a počte HDPE poskytneme po zdôvodnenej potrebe pri vytýčení trasy.
Slovak Telekom, a.s., vyjadrenie č. 6612137448 zo dňa 22.12.2021
17. Dôjde do styku so sieťami elektronických komunikácii (ďalej len SEK) spoločnosti Slovak Telekom, a.s, a/alebo
DIGI SLOVAKIA, s.r.o.
18. Existujúce zariadenia sú chránené ochranným pásmom (§68 zákona č. 351/2011 Z. z.) a zároveň je potrebné
dodržať ustanovenie §65 zákona č. 351/2011 Z. z. o ochrane proti rušeniu.
19. Vyjadrenie stráca platnosť uplynutím doby platnosti uvedenej vyššie vo vyjadrení(22.06.2022), v prípade zmeny
vyznačeného polygónu, dôvodu žiadosti, účelu žiadosti, v prípade ak uvedené parcelné číslo v žiadosti nezodpovedá
vyznačenému polygónu alebo k si stavebník nesplní povinnosť podľa bodu 3
20. Stavebník alebo ním poverená osoba je povinná v prípade ak zistil, že jeho zámer, pre ktorý podal uvedenú
žiadosť je v kolízii so SEK Slovak Telekom, a.s. a/alebo DIGI SLOVAKIA, s.r.o. alebo zasahuje do ochranného
pásma týchto sieti (najneskôr pred spracovaním projektovej dokumentácie stavby), vyzvať spoločnosť Slovak
Telekom, a.s. na stanovenie konkrétnych podmienok ochrany alebo preloženia SEK prostredníctvom zamestnanca
spoločnosti povereného správou sieti: Juraj Csiba, juraj.csiba@telekom.sk, +421 2 58829621
21. V zmysle § 66 ods. 7 zákona č. 351/2011 Z.z. o elektronických komunikáciách sa do projektu stavby musí
zakresliť priebeh všetkých zariadení v mieste stavby. Za splnenie tejto povinnosti zodpovedá projektant.
22. Zároveň upozorňujeme stavebníka, že v zmysle §66 ods. 10 zákona č. 351/2011 Z.z. je potrebné uzavrieť dohodu
o podmienkach prekládky telekomunikačných vedení s vlastníkom dotknutých SEK. Bez uzavretia dohody nie je
možné preložiť zrealizovať prekládku SEK
23. Upozorňujeme žiadateľa, že v textovej časti vykonávacieho projektu musí figurovať podmienka společnosti
Slovak Telekom, a.s. a DIGI SLOVAKIA, s.r.o. o zákaze zriaďovania skládok materiálu a zriaďovania stavebných
dvorov počas výstavby na existujúcich podzemných kábloch a projektovaných trasách prekládok podzemných
telekomunikačných vedení a zariadení
24. V prípade ak na Vami definovanom území v žiadosti o vyjadrenie sa nachádza nadzemná telekomunikačná
sieť, ktorá je vo vlastníctve Slovak Telekom, a.s. a /alebo DIGI SLOVAKIA, s.r.o. je potrebné zo strany žiadateľa
zabezpečiť nadzemnú sieť proti poškodeniu alebo narušeniu ochranného pásma.
25. Nedodržanie vyššie uvedených podmienok ochrany zariadení je porušením povinností podľa § 68 zákona č.
351/2011 Z.z. o elektronických komunikáciách v platnom znení.
26. V prípade, že žiadateľ bude so zemnými prácami alebo činnosťou z akýchkoľvek dôvodov pokračovať po tom,
ako vydané vyjadrenie stratí platnosť, je povinný zastaviť zemné práce a požiadať o nové vyjadrenie
Pred realizáciou výkopových prác je stavebník povinný požiadať o vytýčenie polohy SEK spoločnosti Slovak
Telekom, a.s. a DIGI SLOVAKIA, s.r.o. na povrchu terénu. Vzhľadom k tomu, že na Vašom záujmovom území
sa môžu nachádzať zariadenia iných prevádzkovateľov, ako sú napr. rádiové zariadenia, rádiové trasy, televízne
káblové rozvody, týmto upozorňujeme žiadateľa na povinnosť vyžiadať si obdobné vyjadrenie od prevádzkovateľov
týchto zariadení
27. Vytýčenie polohy SEK spoločnosti Slovak Telekom a.s. a DIGI SLOVAKIA s.r.o. na povrchu terénu vykoná
Slovak Telekom, a.s. základe objednávky zadanej cez internetovú aplikáciu na stránke: https://www.telekom.sk/
vyjadrenia
Vytýčenie bude zrealizované do troch týždňov od podania objednávky.
28. Stavebník alebo ním poverená osoba je povinná bez ohľadu na vyššie uvedené body dodržať pri svojej činnosti
aj Všeobecné podmienky ochrany SEK, ktoré tvoria prílohu tohto vyjadrenia
OU-DS-OSZP-2025/002192-0035278/2025
4 / 8
29. Žiadateľ môže vyjadrenie použiť iba pre účel, pre ktorý mu bolo vystavené. Okrem použitia pre účel konaní
podľa stavebného zákona a následnej realizácie výstavby, žiadateľ nie je oprávnený poskytnuté informácie a dáta
ďalej rozširovať, prenajímať alebo využívať bez súhlasu spoločnosti Slovak Telekom, a.s.
30. Žiadateľa zároveň upozorňujeme, že v prípade ak plánuje napojiť nehnuteľnosť na verejnú elektronickú
komunikačnú sieť úložným vedením, je potrebné do projektu pre územné rozhodnutie doplniť aj telekomunikačnú
prípojku.
31. Poskytovateľ negarantuje geodetickú presnosť poskytnutých dát. Poskytnutie dát v elektronickej forme
nezbavuje žiadateľa povinnosti požiadať o vytýčenie.
32. Dôležité upozornenie: Od 1.1.2017: V §67e ods. 1 zákona č. 351/2011 Z.z. o elektronických komunikáciách
sa zavádza povinnosť, aby všetky novopostavené budovy a budovy, ktoré prechádzajú stavebnými úpravami
vnútorných rozvodov, na ktorých uskutočnenie je potrebné stavebné povolenie, boli vybavené vysokorýchlostnou
fyzickou infraštruktúrou v budove a prístupovým bodom k nej.
SPP - distribúcia, a.s., vyjadrenie č. TD/NS/0348/2020/Či zo dňa 13.7.2023
V záujmovom území sa nachádza/nachádzajú:
Plynárenské zariadenie (technologický objekt): STL plynovod oc. DN 80, PN100 kPa a prípojky
Ochranné pásmo plynárenského zariadenia: áno
Bezpečnostné pásmo plynárenského zariadenia: áno
33. Orientačné znázornenie plynárenského zariadenia / umiestnenia technologického objekt, je prílohou tohto
stanoviska
34. Orientačné znázornenie má výhradne informatívny charakter a nenahrádza vytýčenie plynárenského zariadenia
pre účely presného umiestnenia a/alebo výkonu iných činností
SPP-D, ako prevádzkovateľ distribučnej siete, podľa ustanovení zákona č. 251/2012 Z.z. o energetike a o zmene
a doplnení niektorých zákonov v znení neskorších predpisov (ďalej len „Zákon o energetike“): súhlasí s vydaním
stavebného povolenia na vyššie uvedenú stavbu za dodržania nasledujúcich podmienok:
VŠEOBECNÉ PODMIENKY:
35. Pred realizáciou zemných prác a/alebo pred začatím vykonávania iných činností je stavebník povinný požiadať
SPP-D o vytýčenie existujúcich plynárenských zariadení prostredníctvom online formuláru zverejneného na
webovom sídle SPP-D www.spp-distribúcia-sk ( časť E-služby)
36. V záujme predchádzania poškodeniam plynárenských zariadení, ohrozeniu ich prevádzky a/alebo prevádzky
distribučnej siete, SPP-D vykonáva vytyčovanie plynárenských zariadení do rozsahu 100 m bezplatne
37. Stavebník je povinný oznámiť začatie prác v ochrannom pásme plynárenských zariadení prostredníctvom online
formuláru zverejneného na webovom sídle SPP-D www.spp-distribucia.sk (časť E-služby) najneskôr 3 pracovné
dni pred zahájením plánovaných prác. V prípade neoznámenia začatia prác upozorňujeme, že SPP-D môže podať
podnet na Slovenskú obchodnú inšpekciu (SOI), ktorá je oprávnená za porušenie povinnosti v ochrannom a/alebo
bezpečnostnom pásme plynárenského zariadenia uložiť podľa ustanovení Zákona o energetike pokutu vo výške
300,- € až 150000,- €.
38. Stavebník je povinný zabezpečiť prístupnosť plynárenských zariadení počas realizácie činnosti z dôvodu potreby
prevádzkovania plynárenských zariadení, najmä výkonu kontroly prevádzky, údržby a výkonu odborných prehliadok
a odborných skúšok opráv, rekonštrukcie (obnovy) plynárenských zariadení.
39. Stavebník je povinný umožniť zástupcovi SPP-D vstup na stavenisko a výkon kontroly realizácie činností v
ochrannom pásme plynárenských zariadení
40. Stavebník je povinný realizovať zemné práce vo vzdialenosti menšej ako 1,00 m na každú stranu od obrysu
nízkotlakého (ďalej ako „NTL“) plynovodu a stredotlakého (ďalej ako „STL“) plynovodu a vo vzdialenosti menšej
ako 1,50 m od obrysu vysokotlakého (ďalej ako „VTL“) plynovodu, až po predchádzajúcom vytýčení týchto
plynárenských zariadení, a to výhradne ručne, bez použitia strojových mechanizmov, so zvýšenou opatrnosťou, za
dodržania STN 73 3050, a to pokiaľ sa jedná o výkopové, ako aj bezvýkopové technológie
41. Pred realizáciou akýchkoľvek prác vo vzdialenosti menšej ako 1,00 m na každú stranu od obrysu NTL
plynovodu a STL plynovodu a vo vzdialenosti menšej ako 1,50 m od obrysu VTL plynovodu iným spôsobom ako
ručne, je stavebník povinný v mieste križovania s plynárenským zariadením ( a ak ku križovaniu nedochádza, v
mieste priblíženia k plynárenskému zariadeniu) obnažiť plynárenské zariadenia ručne kopanou kontrolnou sondou
pre overenie priestorového uloženia plynárenského zariadenia a taktiež overenie priebehu trasy vŕtacieho (resp.
pretláčacieho) zariadenia, pričom technické parametre uvedenej sondy sú neoddeliteľnou prílohou tohto stanoviska
42. V prípade ak zemné práce vo vzdialenosti menšej ako 1,00 m na každú stranu obrysu NTL plynovodu a STL
plynovodu nie je množné realizovať výhradne ručne alebo bezvýkopovou metódou s ručne kopanými kontrolnými
sondami, stavebník je povinný predložiť SPP-D realizačnú projektovú dokumentáciu a vopred požiadať o stanovenie
podmienok na vykonávanie takýchto prác
OU-DS-OSZP-2025/002192-0035278/2025
5 / 8
43. Vykonávanie zemných prác bezvýkopovou metódou bez ručne kopaných kontrolných sond vo vzdialenosti
menšej ako 1,50 m od obrysu VTL plynovodu je zakázané
44. Ak pri zemných prácach dôjde k odkrytiu plynárenského zariadenia, stavebník je povinný kontaktovať pred
zasypaním výkopu zástupcu SPP-D (p. Ivan Hýbela, email: ivan.hybela@spp-distribucia.sk) na vykonanie kontroly
stavu obnaženého plynárenského zariadenia, podsypu a obsypu plynovodu a uloženia výstražnej fólie; výsledok
kontroly bude zaznamenaný do stavebného denníka
45. Prístup k akýmkoľvek technologickým zariadeniam SPP-D nie je povolený a manipulácia s nimi je prísne
zakázaná, pokiaľ sa na tieto práce nevzťahuje vydané povolenie SPP-D
46. Stavebník je povinný zabezpečiť odkryté plynovody, káble, ostatné inžinierske siete počas celej doby ich odkrytia
proti poškodeniu
47. Stavebník nesmie bez súhlasu SPP-D nad trasou plynovodu realizovať také terénne úpravy, ktoré by zmenili
jeho doterajšie krytie a hĺbku uloženia, v prípade zmeny úrovne terénu požadujeme všetky zariadenia a poklopy
plynárenských zariadení osadiť do novej úrovne terénu
48. Každé poškodenie zariadenia SPP-D, vrátane poškodenia izolácie potrubia, musí byť ihneď ohlásené SPP-D
na tel. č. 0850 111 727, nedodržanie tejto povinnosti môže viesť k vážnemu ohrozeniu života, zdravia a majetku
verejnosti
49. Upozorňujeme, že SPP-D môže pri všetkých prípadoch poškodenia plynárenských zariadení podať podnet
na Slovenskú obchodnú inšpekciu (SOI), ktorá je oprávnená za porušenie povinnosti v ochrannom a/alebo
bezpečnostnom pásme plynárenského zariadenia uložiť podľa ustanovení Zákona o energetike pokutu vo výške
300,- až 150 000,- €, poškodením plynárenského zariadenia môže dôjsť aj k spáchaniu trestného činu všeobecného
ohrozenia podľa § 284 a § 285, prípadne trestného činu poškodzovania a ohrozovania prevádzky všeobecne
prospešného zariadenia podľa § 286 alebo §288 zákona č. 300/2005 Z.z. Trestný zákon
50. Stavebník je povinný pri realizácii stavby dodržiavať ustanovenia Zákona o energetike, Stavebného zákona a
iných všeobecne záväzných právnych predpisov, ako aj podmienky uvedené v Zápise z vytýčenia plynárenských
zariadení a taktiež ustanovenia Technických pravidiel pre plyn (TPP) najmä STN 73 6005, TPP 702 01, TPP 702
02, TPP 702 07, TPP 935 02, STN 38 6442, TPP 934 01, TPP 906 01
51. Stavebník je povinný rešpektovať a zohľadniť existenciu plynárenských zariadení a/alebo ich ochranných a/
alebo bezpečnostných pásiem.
52. Stavebník je povinný pri súbehu a križovaní navrhovaných vedení s existujúcimi plynárenskými zariadeniami
dodržať minimálne odstupové vzdialenosti v zmysle STN 73 6005 a TPP 906 01.
53. V zmysle § 79 Zákona o energetike stavebník nesmie bez súhlasu prevádzkovateľa distribučnej siete v ochrannom
pásme plynárenských zariadení vykonávať činnosti ako ani umiestňovať stavby, kontrolné šachty, trvalé porasty a
pod.,
54. V zmysle § 80 Zákona o energetike stavebník nesmie bez súhlasu prevádzkovateľa distribučnej siete v
bezpečnostnom pásme plynárenských zariadení umiestňovať stavby
Osobitné podmienky: žiadne
Západoslovenská distribučná, vyjadrenie zo dňa 08.07.2024
S návrhom predloženého projektu stavby súhlasíme s podmienkami:
55. Križovatky a súbehy žiadame riešiť v zmysle platných noriem a predpisov
56. Pred zakrytím výkopov žiadame kontaktovať zástupcu Západoslovenskej distribučnej a.s., aby vykonal miestnu
obhliadku pri križovaní a súbehov plánovanej stavby s energetickými vedeniami
57. Pri súbehu s existujúcim vzdušným vedením žiadame dodržať stabilitu podperných bodov
58. Pri výkopových prácach žiadame dodržať vzdialenosť minimálne 60 cm od podperných bodov elektrických
vedení
59. V prípade potreby úpravy a preložky jestvujúcich distribučných zariadení žiadame postupovať podľa ustanovení
zákona č. 251/2012 o energetike § 45
60. Ak v záujmovom území prichádza k styku s podzemnými vedeniami žiadame podzemné zariadenie vytýčiť,
výkopové práce realizovať ručne, dodržať STN 73 6005. Vytýčenie podzemných vedení v majetku spoločnosti
Západoslovenská distribučná, a.s. nachádzajúcich sa v trase plánovanej stavby, si môžete objednať u Tímu sieťových
služieb VN a NN juh na adrese Kračanská cesta 1607/45, 929 01 Dunajská Streda
61. Realizáciou povolených prác nesmie byť narušená stabilita existujúcich podperných bodov vedenia vrátane
uzemňovacej sústavy. Každé prípadné narušenie zariadenia je potrebné bezodkladne hlásiť na poruchovú linku
spoločnosti Západoslovenská distribučná, a.s. telefónne číslo: 0800 111 567
62. V prípade, že pri umiestnení stavby Žiadateľa dôjde k styku so zariadením Prevádzkovateľa DS, ktorý vyvolá
požiadavku preložky jeho zariadení, požadujeme v ďalšom postupovať podľa § 45 zákona e energetike č. 251/2012
z.z. v znení neskorších predpisov
OU-DS-OSZP-2025/002192-0035278/2025
6 / 8
63. Žiadame rešpektovať všetky existujúce energetické zariadenia a ich ochranné pásma v zmysle § 43 Zákona o
energetike č. 251/2012 Z.z. v znení neskorších predpisov
64. V prípade, že pri výstavbe dôjde k prácam v ochrannom pásme VN a VVN vedenia a budú sa v ňom pohybovať
osoby, mechanizmy vykonávajúce práce súvisiace so stavebnými prácami na stavbe, žiadame Vás o dodržanie
ustanovení § 43 Zákona o energetike č. 251/2012 Z.z. a o zmene a doplnení niektorých zákonov. Taktiež je nutné
vykonať poučenie (oboznámenie) o pravidlách bezpečnosti práce v blízkosti VN vedenia
65. Za detailné technické riešenie v zmysle platných predpisov a STN zodpovedá projektant
Mesto Gabčíkovo, vyjadrenie č. MSU-G-S2020/01349 zo dňa 12.05.2020
66. Pred začatím výkopových prác požiadať príslušný orgán o zvláštne užívanie miestnej komunikácie
67. Po skončení prepojenia vodovodu vrátiť dotknuté/narušené pozemky/miestnu komunikáciu do pôvodného stavu
Ministerstvo obrany SR, stanovisko č. ASM-41-1291/2020 zo dňa 9.júna 2020
68. Po posúdení predložených podkladov nemáme pripomienky a súhlasíme s realizáciou stavby „Gabčíkovo
– prepojenie vodovodu ul. Lipová a Konopná“ p.č. 2504/125, 2504/115 a 2787 v k.ú. Gabčíkovo, okres
Dunajská Streda. V záujmovom mieste plánovanej výstavby sa nenachádzajú pozemky, inžinierske siete, podzemné
telekomunikačné vedenia ani rádio reléová trasa v správe Ministerstva obrany Slovenskej republiky
OR HaZZ v Dunajskej Strede, stanovisko č. ORHZ-DS1-353-001/2020 zo dňa 13.05.2020
69. S riešením protipožiarnej bezpečnosti stavby súhlasí bez pripomienok
Okresný úrad Dunajská Streda , odbor cestnej dopravy a pozemných komunikácií , stanovisko č. OU-DS-
OCDPK-2020/012520 zo dňa 19.05.2020
70. Podľa § 3 ods. 5 písm. a) cestného zákona okresné úrady vykonávajú štátnu správu vo veciach ciest II. a III. triedy
71. Podľa § 3 ods. 2 cestného zákona miestnu štátnu správu vo veciach miestnych komunikácií a účelových
komunikácií vykonávajú obce ako prenesený výkon štátnej správy. Obce na miestnych komunikáciách a na
účelových komunikáciách určujú použitie dopravných značiek, dopravných zariadení a povoľujú vyhradené
parkoviská
72. Podľa § 3a ods. 4 cestného zákona pôsobnosť špeciálneho stavebného úradu pre miestne komunikácie a účelové
komunikácie vykonávajú obce ako prenesený výkon štátnej správy.
Okresný úrad Dunajská Streda, odbor starostlivosti o životné prostredie,
z hľadiska ochrany prírody a krajiny, záväzné stanovisko č. OU-DS-OSZP-2021/016076-002 zo dňa 09.09.2021
73. V prípade nevyhnutného výrubu drevín a odstránenia krovitého porastu v zastavanom území obce si vyžiadať
súhlas príslušného orgánu ochrany prírody – Mesta Gabčíkovo- podľa § 47 ods.3 zákona č. 543/20002 Z.z. o ochrane
prírody a krajiny v znení neskorších predpisov
74. Pri stavebných alebo iných prácach nesmie dôjsť k poškodeniu existujúcej zelene. Ak nie je možné tomu
zabrániť , je povinný ten, kto práce vykonáva zabezpečiť úpravu plochy do pôvodného stavu alebo zabezpečiť
náhradnú výsadbu
75. V prípade stavby v blízkosti drevín je potrebné postupovať v zmysle STN 83 7010 Ochrana prírody – ošetrovanie,
udržiavanie a ochrana stromovej vegetácie, bod 4.1. pri stavebných prácach sa drevina chráni celá (koruna, kmeň,
koreňová sústava) pred poškodením
76. Pri používaní stavebných mechanizmov , nástrojov a pomôcok sa musí dbať na minimalizáciu poškodenia drevín
77. Výkopové práce v blízkosti stromov a kríkov sa budú uskutočňovať ručne s dôrazom na ochranu ich koreňových
systémov. Činnosťou nepoškodiť kmene existujúcich drevín
78. Narušené trávnaté porasty budú upravené do pôvodného stavu opätovným zatrávnením
79. Popri komunikácii ponechať zelený pás na založenie verejnej zelene pri rešpektovaní inžinierskych sietí
80. Pri činnosti rešpektovať hlavne § 4 ods. 1 cit, zákona a to: každý je pri vykonávaní činnosti, ktorou môže ohroziť,
poškodiť alebo zničiť rastliny alebo živočíchy , alebo ich biotiopy, povinný postupovať tak, aby nedochádzalo k ich
zbytočnému úhynu alebo poškodzovaniu a ničeniu.
z hľadiska odpadového hospodárstva, vyjadrenie č. OU-DS-OSZP-2020/012738-02 zo dňa 14.05.2020
81. počas búracích a stavebných prác nakladať s odpadmi podľa §14 ods. 1 zákona NR SR č. 79/2015 Z.z. o odpadoch
a o zmene a doplnení niektorých zákonov
82. odpady sa môžu uložiť len na riadenú skládku prevádzkovanú na základe rozhodnutia orgánu štátnej správy v
odpadovom hospodárstve
83. ku kolaudačnému konaniu treba požiadať tunajší úrad o vyjadrenie a zároveň žiadame dokumentovať spôsob
zneškodňovania prípadne využitia odpadov vzniknutých z búracej a stavebnej činnosti a predložiť evidenciu vedenú
v zmysle vyhlášky MŽP SR č. 371/2015 Z.z. , ktorou sa vykonávajú niektoré ustanovenia zákona o odpadoch
84. po dokončení stavby porušené povrchy upraviť do pôvodného stavu
z hľadiska ochrany vodných pomerov, vyjadrenie č. OU-DS-OSZP-2020/012614-002 zo dňa 24.08.2020
OU-DS-OSZP-2025/002192-0035278/2025
7 / 8
85. v chránenej vodohospodárskej oblasti všetky stavebné práce musia byť v súlade s § 3 zákona č. 305/2018 Z. z.
o chránených oblastiach prirodzenej akumulácie vôd a o zmene a doplnení niektorých zákonov.
86. Na uskutočnenie vodnej stavby je potrebné povolenie tunajšieho orgánu štátnej vodnej správy podľa § 26
vodného zákona.
Mesto Gabčíkovo, záväzné stanovisko č. 12314/GA/1386/2023/033-LszI-002 zo dňa 12.05.2023
87. Tunajší miestne príslušný stavebný úrad po preštudovaní predloženej projektovej dokumentácie a overení
dodržania podmienok územného rozhodnutie stavby „prepojenie vodovodu ul. Lipová a Konopná – Gabčíkovo“,
vydaného tunajším stavebným úradom pod č. 11073/GA/1204/2021/033-LSzI-003 zo dňa 17.10.2022, týmto
udeľuje súhlas podľa § 120 ods. 2 stavebného zákona k povoleniu stavby „prepojenie vodovodu ul. Lipová a
Konopná - Gabčíkovo“, ktorá bude realizovaná na pozemkoch parc. č. registra „C“ 2504/125, 2504/115, a 2787
(pozemky na základe listu vlastníctva č. 1787 sú vo vlastníctve mesta Gabčíkovo) v k.ú. Gabčíkovo obce Gabčíkovo
pre stavebníka Západoslovenská vodárenská spoločnosť a.s., IČO: 36 550 949, so sídlom 949 60 Nitra, Nábrežie
za hydrocentrálou 4.
Majetkovoprávne vzťahy :
Predmetná stavba bude realizovaná v k.ú. Gabčíkovo mesta Gabčíkovo na pozemkoch registra „C“ parc. č. 2504/125,
2504/115, 2787 podľa listu vlastníctva č. 1787 vo vlastníctve Mesta Gabčíkovo,
Stavebník svoje právo k pozemkom preukázal predloženou Zmluvou o budúcej zmluve o zriadení vecného bremena
č. 62336/2023
Správny poplatok :
Stavebník v zmysle zákona č. 145/1995 Z.z. o správnych poplatkoch uhradil správny poplatok spolu vo výške 100,00
- EUR bankovým prevodom dňa 23.08.2024
Odôvodnenie
Západoslovenská vodárenská spoločnosť, a.s. , Nábrežie za hydrocentrálou 4, 949 60 Nitra podaním doručeným
dňa 09.07.2023 požiadala tunajší orgán štátnej vodnej správy o vydanie stavebného povolenia podľa § 26 zákona
č. 364/2004 Z.z. o vodách a o zmene zákona Slovenskej národnej rady č. 372/1990 Zb. o priestupkoch v znení
neskorších predpisov (vodný zákon) na stavbu „Gabčíkovo - prepojenie vodovodu ul. Lipová a Konopná“, ktorá
bude uskutočnená v k.ú. Gabčíkovo mesta Gabčíkovo na pozemkoch registra „C“ parc. č. 2504/125, 2504/115, 2787
podľa listu vlastníctva č. 1787 vo vlastníctve Mesta Gabčíkovo,
K žiadosti boli priložené: projektová dokumentácia pre stavebné povolenie a realizáciu stavby s názvom Gabčíkovo
– prepojenie vodovodu ul. Lipová a Konopná 2x; Zmluva o budúcej zmluve o zriadení vecného bremena č.
62336/2023; Rozhodnutie Mesta Gabčíkovo č. 11073/GA/1204/2021/-033-LSzI-003 zo dňa 17.10.2022 právoplatné
dňa 08.12.2022 o umiestnení stavby; Krajský pamiatkový úrad Trnava – záznam č. KPUTT-2020/194-231/33025/
SL zo dňa 6.5.2020; Západoslovenská vodárenská spoločnosť, a.s. OZ Dunajská Streda- súhlas zo dňa 6.8.2024
a vyjadrenie č. 9728/2020 zo dňa 17.02.2020; Michlovský, vyjadrenie č.BA-2569 2024 zo dňa 3.7.2024; Slovak
Telekom, a.s., vyjadrenie č. 6612137448 zo dňa 22.12.2021; SPP - distribúcia, a.s., vyjadrenie č. TD/NS/0348/2020/
Či zo dňa 13.7.2023; Západoslovenská distribučná, vyjadrenie zo dňa 08.07.2024; Mesto Gabčíkovo, vyjadrenie č.
MSU-G-S2020/01349 zo dňa 12.05.2020 ; Ministerstvo obrany SR, stanovisko č. ASM-41-1291/2020 zo dňa 9.júna
2020; OR HaZZ v Dunajskej Strede, stanovisko č. ORHZ-DS1-353-001/2020 zo dňa 13.05.2020; Okresný úrad
Dunajská Streda , odbor cestnej dopravy a pozemných komunikácií , stanovisko č. OU-DS-OCDPK-2020/012520
zo dňa 19.05.2020; Okresný úrad Dunajská Streda, odbor starostlivosti o životné prostredie,
z hľadiska ochrany prírody a krajiny, záväzné stanovisko č. OU-DS-OSZP-2021/016076-002 zo dňa 09.09.2021,
z hľadiska odpadového hospodárstva, vyjadrenie č. OU-DS-OSZP-2020/012738-02 zo dňa 14.05.2020, z hľadiska
ochrany vodných pomerov, vyjadrenie č. OU-DS-OSZP-2020/012614-002 zo dňa 24.08.2020; Mesto Gabčíkovo,
záväzné stanovisko č. 12314/GA/1386/2023/033-LszI-002 zo dňa 12.05.2023
Okresný úrad Dunajská Streda, odbor starostlivosti o životné prostredie verejnou vyhláškou – hodnoverným
elektronickým oznámením č. OU-DS-OSZP-2025/002192-003 zo dňa 03. 02. 2025 oznámil začatie konania v
uvedenej veci účastníkom konania a dotknutým orgánom štátnej správy a zároveň oznámil, že účastníci konania
svoje námietky môžu uplatniť 8 dní odo dňa doručenia tohto oznámenia, na námietky podané po stanovenom termíne
sa neprihliada. Oznámenie bolo vyvesené tunajším orgánom dňa 05.02.2025 zvesené dňa 19.02.2025
K stanovenému termínu tunajšiemu orgánu námietky neboli doručené.
Okresný úrad Dunajská Streda, odbor starostlivosti o životné prostredie posúdil žiadosť zosúladil stanoviská
uplatnené dotknutými orgánmi štátnej správy a posúdil námietky a vyjadrenia účastníkov konania.
OU-DS-OSZP-2025/002192-0035278/2025
8 / 8
Vzhľadom na uvedené skutočnosti Okresný úrad Dunajská Streda, odbor starostlivosti o životné prostredie
konštatoval, že za dodržania podmienok povolenia nebudú poškodené ani ohrozené vodohospodárske záujmy a preto
rozhodol tak, ako je uvedené vo výrokovej časti tohto rozhodnutia.
Poučenie
Proti tomuto rozhodnutiu je podľa § 53 a § 54 ods. 1 a 2 zákona č.71/1967 Zb. o správnom konaní možné podať
odvolanie v lehote do 15 dní odo dňa oznámenia rozhodnutia na Okresný úrad Dunajská Streda, odbor starostlivosti
o životné prostredie, Korzo Bélu Bartóka 789/3, 929 01 Dunajská Streda. Toto rozhodnutie je preskúmateľné súdom.
Rozhodnutie sa doručí:
Známym aj neznámym právnickým a fyzickým osobám, ktorých vlastnícke alebo iné práva k pozemkom alebo
stavbám alebo k susedným pozemkom alebo stavbám by mohli byť stavbou priama dotknuté vyvesením podľa § 73
zákona č. 364/2004 Z. z. o vodách a o zmene zákona Slovenskej národnej rady č. 372/1990 Zb. o priestupkoch v
znení neskorších predpisov (vodný zákon) a v súlade s ustanoveniami § 61 stavebného zákona.
Toto rozhodnutie musí byť vyvesené po dobu 15 dní na úradnej tabuli Mesta Gabčíkovo na úradnej tabuli tunajšieho
úradu štátnej vodnej správy a na internetovej stránke http://www.minv.sknverejna vyhlaska ds. Po uplynutí termínu
vyvesenia žiadame potvrdené rozhodnutie zaslať na adresu Okresného úradu Dunajská Streda, odbor starostlivosti
o životné prostredie.
Potvrdenie o vyvesení verejnej vyhlášky:
Vyvesené dňa: Zvesené dňa:
Pečiatka a podpis: Pečiatka a podpis:
Mgr. Erika Cafiková
Vedúca odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10110
Doručuje sa
Západoslovenská vodárenská spoločnosť, a.s., Nábrežie za hydrocentrálou 4,  949 60 Nitra, Slovenská republika
Mesto Gabčíkovo, Hlavná 1039/21, 930 05  Gabčíkovo, Slovenská republika
Mesto Gabčíkovo, Hlavná 1039/21, 930 05  Gabčíkovo, Slovenská republika
Okresný úrad Dunajská Streda, Korzo Bélu Bartóka 789/3, 929 01  Dunajská Streda, Slovenská republika
HYCOPROJEKT, akciová spoločnosť, Ing. Jozef Krčmárik, Prešovská 55, 821 02  Bratislava-Ružinov, Slovenská
republika
Na vedomie
Okresné riaditeľstvo Hasičského a záchranného zboru v Dunajskej Strede, Trhovisko, 929 01 Dunajská Streda 1
Krajský pamiatkový úrad Trnava, Cukrová 1, 917 01 Trnava 1
Západoslovenská distribučná, a.s., Čulenova 6, 816 47 Bratislava 1
Západoslovenská vodárenská spoločnosť, a.s., OZ Dunajská Streda, Kračanská cesta 1233, 929 01 Dunajská Streda 1
SPP - distribúcia, a.s., Mlynské nivy 44/b, Bratislava
Slovak Telekom, a.s., Bajkalská 28, 817 62 Bratislava 15
MICHLOVSKÝ, spol. s r.o., Letná, 921 01 Piešťany 1
Ministerstvo obrany Slovenskej republiky, Kutuzovova 8, 832 47 Bratislava
OU-DS-OSZP-2025/002192-0035278/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[Gabčíkovo - prepojenie vodovodu ul. Lipová a Konopná - ]
Identifikátor:
OU-DS-OSZP-2025/002192-0035278/2025
Autorizácia elektronického dokumentu
Dokument autorizoval:
Erika Cafiková
Oprávnenie:
1109 , podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu s pripojenou kvalifikovanou elektronickou časovou pečiatkou
Deklarovaný dátum a čas autorizácie:
19.05.2025 14:10:23 časové pásmo +02:00
Dátum a čas vystavenia kvalifikovanej časovej
pečiatky:
19.05.2025 14:10:35 časové pásmo +02:00
Označenie listov, na ktoré sa autorizácia vzťahuje:
OU-DS-OSZP-2025/002192-0035278/2025
Informácia o vyhotovení doložky o autorizácii
Doložku vyhotovil:
Ing. Anikó Csergeová
Funkcia alebo pracovné
zaradenie:
Asistent
Označenie orgánu verejnej moci:Okresný úrad Dunajská Streda
IČO: 00151866
Dátum vytvorenia doložky:
19.05.2025
Podpis a pečiatka: