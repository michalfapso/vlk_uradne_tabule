Informácia pre verejnosť 
 
Okresný úrad Hlohovec, odbor starostlivosti o životné prostredie oznamuje verejnosti, že 
obstarávateľ – Obec Dvorníky, 920 56 Dvorníky 428, v zastúpení starostom Marošom Nemečkom, 
predložil dňa 07.05.2025 podľa § 5 ods. 1 zákona č. 24/2006 Z. z. o posudzovaní vplyvov na 
životné prostredie a o zmene a doplnení niektorých zákonov v znení neskorších predpisov (ďalej 
len „zákon“) oznámenie o strategickom dokumente „Územný plán obce Dvorníky – Zmeny 
a doplnky č. 3“.  
 
Oznamujeme verejnosti, že stanoviská verejnosti k oznámeniu o strategickom dokumente Územný 
plán obce Dvorníky – Zmeny a doplnky č. 3je možné predkladať v súlade s § 6 ods. 6 zákona 
najneskôr do 15 dní odo dňa zverejnenia dotknutou obcou (spôsobom v mieste obvyklým a s 
oznámením kde a kedy možno do oznámenia nahliadnuť a prístupným po dobu 14 dní od jeho 
doručenia) na adresu: 
 
Okresný úrad Hlohovec  
Odbor starostlivosti o životné prostredie  
Jarmočná 3 
920 01 Hlohovec 
 
e-mail: lucia.froncova@minv.sk  
Tel.č.: 0961 105 725 
 
Konzultácie podľa § 6 ods. 3 zákona k oznámeniu o strategickom dokumente „Územný plán obce 
Dvorníky – Zmeny a doplnky č. 3“ je možné vykonať na Okresnom úrade Hlohovec, odbore 
starostlivosti o životné prostredie, Jarmočná 3, 920 01 Hlohovec, v pracovných dňoch počas 
úradných hodín (odporúčame vopred dohodnúť telefonicky alebo e-mailom).  
 
Uvedené oznámenie o strategickom dokumente je zverejnené aj na internetovej stránke Centrálny 
informačný systém EIA/SEA | Enviroportál. 
 
Toto oznámenie má charakter verejnej vyhlášky, musí byť vyvesené po dobu 15 dní na úradnej 
tabuli obce podľa § 26 ods. 2 zákona č. 71/1967 Zb. o správnom konaní (správny poriadok) v znení 
neskorších predpisov. Posledný deň lehoty vyvesenia je dňom doručenia. Zároveň žiadame o 
zverejnenie verejnej vyhlášky aj iným spôsobom v mieste obvyklým podľa vyššie citovaného 
ustanovenia.