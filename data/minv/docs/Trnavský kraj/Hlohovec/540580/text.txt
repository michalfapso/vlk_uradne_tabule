OKRESNÝ ÚRAD HLOHOVEC  
odbor starostlivosti o životné prostredie 
Jarmočná 3, 920 01  Hlohovec 
 
      
      Telefón                                   E-mail                                                                       Internet                   
      0961 105 722                         kristina.blaskova@minv.sk    
www.minv.sk          
 
                                                                                                      ●                                                                         
●                    
           
  Úradná tabuľa Okresného úradu Hlohovec                       
●                                                                                
●               
 
Váš list číslo/zo dňa 
Naše číslo                                                          Vybavuje/linka 
Hlohovec  
- /- 
OU-HC-OSZP-2025/000623-002                      Mgr. Blašková/5722 
05.05.2025 
 
Vec 
Upovedomenie o začatí správneho konania 
 
Okresný úrad Hlohovec, odbor starostlivosti o životné prostredie, Jarmočná 3, 920 01 Hlohovec 
(ďalej len ,,tunajší úrad“) ako príslušný orgán ochrany prírody podľa § 64 ods. 1 písm. d) zákona 
č. 543/2002 Z. z. o ochrane prírody a krajiny (ďalej len „zákon o ochrane prírody“) a podľa § 68 
písm. c) v súlade s § 82 ods. 3 zákona o ochrane prírody a podľa § 18 zákona č. 71/1967 Zb. 
o správnom konaní (správny poriadok) v znení neskorších predpisov (ďalej len ,,správny 
poriadok“) týmto oznamuje začatie správneho konania č. OU-HC-OSZP-2025/000623 vo veci 
vydania súhlasu podľa § 47 ods. 3 zákona o ochrane prírody, na základe žiadosti spoločnosti 
Transpetrol, a. s., Šumavská 38, 821 08 Bratislava. 
 
Predmetom žiadosti je vydanie súhlasu podľa § 47 ods. 3 zákona o ochrane prírody na výrub 2 ks  
drevín rastúcich na pozemku reg. C KN parc. č. 1175/2 v k. ú. Trakovice. Pozemok je umiestnený 
mimo zastavaného územia obce a platí na ňom prvý stupeň ochrany podľa § 12 zákona o ochrane 
prírody.  Výrub je navrhovaný z dôvodu, že sa jedná o dreviny, ktoré sú suché a v dôsledku vetra 
hrozí nebezpečenstvo ich pádu. 
 
V zmysle § 82 ods. 7 zákona o ochrane prírody lehota na doručenie potvrdenia záujmu byť 
účastníkom konania v začatom správnom konaní podľa § 82 ods. 3 zákona o ochrane prírody je 
do 13. mája 2025.   
 
Potvrdenie záujmu byť zúčastnenou osobou v konkrétnom správnom konaní je potrebné doručiť 
v určenej lehote na Okresný úrad Hlohovec, odbor starostlivosti o životné prostredie, Jarmočná 3, 
920 01 Hlohovec, v elektronickej alebo listinnej podobe. 
 
 
 
 
Ing. Alica Fridrichová 
vedúca odboru