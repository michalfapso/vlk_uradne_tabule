odbor starostlivosti o životné prostredie 
Jarmočná 3, 920 01  Hlohovec 
 
OU-HC-OSZPP-2025/00022                                                           v Hlohovci dňa 09.05.2025 
 
 
 
 
 
 
ZÁVÄZNÉ STANOVISKO 
ZO ZISŤOVACIEHO KONANIA 
 
 
Okresný úrad Hlohovec, odbor starostlivosti o životné prostredie podľa § 1 ods. 1 písm. 
c) a § 5 ods. 1 zákona č. 525/2003 Z. z. o štátnej správe starostlivosti o životné prostredie a o 
zmene a doplnení niektorých zákonov v znení neskorších predpisov, ako správny orgán podľa 
§ 1 ods. 2 zákona č. 71/1967 Zb. o správnom konaní (správny poriadok) v znení neskorších 
predpisov a ako príslušný orgán podľa § 3 písm. l) v spojení s § 56 písm. b) zákona č. 24/2006 
Z. z. o posudzovaní vplyvov na životné prostredie a o zmene a doplnení niektorých zákonov v 
znení neskorších predpisov, určuje podľa § 29 ods. 2, v súlade s § 29 ods. 11 zákona č. 24/2006 
Z. z. o posudzovaní vplyvov na životné prostredie a o zmene a doplnení niektorých zákonov 
v znení neskorších predpisov po vykonaní zisťovacieho konania pre navrhovanú činnosť 
„Skladový areál Ratkovce“, navrhovateľa MAČAj, a.s., 900 50 Kráľová pri Senci 455, IČO: 
55032648, v zastúpení splnomocneným Mgr. Michalom Rácikom, Fraštacká 119/5, 920 01 
Hlohovec, IČO: 51703335   takto: 
 
Navrhovaná činnosť „Skladový areál Ratkovce“, uvedená v predloženom zámere 
sa nebude posudzovať 
podľa zákona č. 24/2006 Z. z. o posudzovaní vplyvov na životné prostredie a o zmene 
a doplnení niektorých zákonov v znení neskorších predpisov. 
V súlade s ustanovením § 2 písm. d) a § 29 ods. 15 zákona č. 24/2006 Z. z. o posudzovaní 
vplyvov na životné prostredie a o zmene a doplnení niektorých zákonov v znení neskorších 
predpisov sa pre navrhovanú činnosť „Skladový areál Ratkovce“ určujú nasledovné opatrenia 
na zabránenie a zmiernenie znečisťovania životného prostredia: 
1. Projektovú dokumentáciu v ďalšom stupni povoľovania spracovať v zmysle 
platných STN, technických predpisov a v súlade s platnou legislatívou a predložiť 
na Okresný úrad Trnava, odbor cestnej dopravy a pozemných komunikácií, 
Trnavský samosprávny kraj, Správu a údržbu ciest TTSK a Okresnému 
riaditeľstvu Policajného zboru – Okresnému dopravnému inšpektorátu na 
vyjadrenie. 
2. Pred realizáciou navrhovanej činnosti bude potrebné zosúladiť právny stav 
pozemkov vedených v katastri nehnuteľností ako orná pôda s ich skutkovým 
stavom. 
3. Vypracovať hlukovú štúdiu a výsledkami merania hluku v ďalšom stupni riešenia 
zámeru navrhovanej činnosti preukázať dodržiavanie najvyšších prípustných 
hodnôt hluku zo stacionárnych (chladiarenská technológia a ohrev pre sklad 
cibule) a mobilných zdrojov hluku na najbližšie chránené objekty v zmysle 
Vyhlášky MZ SR č. 549/2007 Z. z., ktorou sa ustanovujú podrobnosti o 
prípustných hodnotách hluku, infrazvuku a vibrácii a o požiadavkách na 
Strana č. 2 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
objektivizáciu hluku, infrazvuku a vibrácií v životnom prostredí v znení 
neskorších predpisov. 
4. Na uskutočnenie stavby, ktorá je miestnou komunikáciou, a transformačnej 
stanice, je potrebný súhlas tunajšieho orgánu štátnej vodnej správy podľa § 27 
ods. 1 písm. b) a c) zákona č. 364/2004 Z. z. o vodách a o zmene zákona 
Slovenskej národnej rady č. 372/1990 Zb. o priestupkoch v znení neskorších 
predpisov (vodný zákon) v znení neskorších predpisov. 
5. Stavebník je povinný požiadať príslušný orgán štátnej vodnej správy o povolenie 
na osobitné užívanie vôd na vypúšťanie vôd z povrchového odtoku zo striech 
navrhovaných objektov a existujúceho skladu a zo spevnených plôch a parkovísk 
areálu prostredníctvom navrhovanej dažďovej kanalizácie (SO11), do retenčnej 
nádrže RN (SO10), s následným ich odvedením do prečerpávacej šachty PŠ cez 
navrhovaný výustný objekt do povrchových vôd do Manivierského kanála. 
6. Podľa legislatívy platnej do 31.03.2025 (vodný zákon a stavebný zákon) sú SO-
10 retenčná nádrž + SO-11 Areálová dažďová kanalizácia (čistá a zaolejovaná) + 
SO-12 Výtlaková dažďová kanalizácia + SO-13 Areálový vodovod vodnými 
stavbami a stavebným úradom príslušným pre ich povolenie bude príslušný orgán 
štátnej vodnej správy. 
7. Všetky plochy, pri ktorých sa predpokladá znečistenie látkami, ktoré môžu 
nepriaznivo ovplyvniť kvalitu povrchovej vody a podzemnej vody, musia byť 
konštrukčne riešené ako nepriepustné tak, aby vody z povrchového odtoku voľne 
neodtekali do terénu, ale boli odvádzané dažďovou kanalizáciou cez kapacitne 
vyhovujúci odlučovač ropných látok. 
8. Vzhľadom na riešenie dôsledkov sucha a nedostatku vody prednostne odvádzať 
neznečistené vody z povrchového odtoku zo striech navrhovaných objektov do 
podzemných vôd, napr. prostredníctvom vsakovacích objektov, dažďových 
záhrad, jazierok a pod. 
9. Vytvoriť priestor v okolí celej prevádzky na výsadbu izolačnej zelene formou 
hustého zapojeného porastu tvoreného vzrastlými, geograficky pôvodnými 
drevinami, so zastúpenými stálo zelenými druhmi, ktoré zapadnú do okolitého 
prostredia. Zeleň by okrem estetickej funkcie mala plniť zároveň aj protiemisnú 
funkciu na zníženie emisií znečisťujúcich látok z daných objektov a súvisiacej 
dopravy.  
10. Sadové úpravy zrealizovať najneskôr do kolaudácie stavby, zabezpečiť autorský 
dozor a následnú starostlivosť o dreviny. 
11. Počas prevádzky dohliadať na to, aby poľnohospodárske stroje vstupujúce z polí 
neznečisťovali priľahlé komunikácie a aby v prípade ich znečistenia bolo 
zabezpečené ich následné očistenie. 
12. Z dôvodu vzniku nového stredného zdroja znečisťovania ovzdušia je nutné 
požiadať tunajší úrad o vydanie súhlasu podľa § 26 a povolenia zdroja podľa § 27 
zákona č. 146/2023 Z. z. o ochrane ovzdušia a o zmene a doplnení niektorých 
zákonov. 
13. Nakoľko chladenie objektov bude zabezpečené chladiarenskými jednotkami 
chiller – chladivo R-513A, prevádzkovateľ musí plniť povinností ustanovené 
v zákone č. 286/2009 Z. z. o fluórovaných skleníkových plynoch a o zmene 
a doplnení niektorých zákonov v znení neskorších predpisov. 
 
 
 
 
Strana č. 3 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
Umiestnenie navrhovanej činnosti 
 Navrhovaná činnosť bude realizovaná v obci Ratkovce a Žlkovce, kraj Trnavský, okres 
Hlohovec, na parcelách reg. „E“ č. ; 691/1; 692/1, 2; 693/1; 694/1; 695/1; 698/1,2; 699/1,2,3 k. 
ú. Ratkovce, na parcelách reg. „C“ č. 690/1,2,3,4,5,6,7,8,9,10,11,12, 13,17; 723/1; 724/1; 
725/1; 795/2 k. ú. Ratkovce, na parcelách reg. „E“ č. 1229/106 k. ú. Žlkovce a parcelách reg. 
„C“ č. 1413/1; 1296; 1721/2 k. ú. Žlkovce  v rámci prevádzky bývalého poľnohospodárskeho 
družstva. Pozemky sú v katastri nehnuteľností evidované ako orná pôda, zastavaná plocha 
a nádvorie, ostatná plocha a vodná plocha. Vzdialenosť navrhovanej činnosti od najbližšej 
obytnej zástavby je cca 200 m. 
 
Povaha a rozsah navrhovanej činnosti 
Účelom navrhovanej činnosti je výstavba nového areálu pre skladovanie zeleniny dopestovanej 
investorom na okolitých poliach v moderných chladených skladoch s príslušnou 
administratívou v existujúcom areáli PD Ratkovce, ktorý je toho času nevyužívaný. Funkcia 
ako aj výmera predmetného areálu pre účely poľnohospodárskej výroby zostávajú zachované. 
Navrhovaná činnosť pozostáva z objektov chladeného skladu zeleniny pre cca 30 000 ton v 
debnách (max. 7 dební nad sebou) ako i súvisiacich objektov a inžinierskych sieti. Jednotlivé 
objekty sú prevádzkovo a funkčne prepojené tak, aby tvorili jeden ucelený celok. Z hľadiska 
vybavenia prevádzky pôjde o dočasné uskladnenie zeleniny v chladenom sklade zeleniny. 
Súčasťou stavby bude káblová prípojka NN, spevnené plochy pre manipuláciu, retenčná nádrž 
na dažďové vody a výtlačné potrubie do recipientu Manivier. Novo navrhované objekty budú 
výškovo a tvarovo zosúladené podľa požiadaviek technológie prevádzky a s ostatnými 
okolitými objektmi a spevnenými plochami. Navrhovaný chladený sklad zeleniny bude riešený 
so sedlovou strechou. 
Celková plocha riešeného územia: 44 355,00 m2 
Zastavaná plocha skladu č.1 – SO08: 6 709,72 m2 
Úžitková plocha skladu č.1 – SO08: 6 617,43 m2 
Obostavaný skladu č. 1 – SO08: 84 932,08 m2 
Zastavaná plocha skladu č. 2 – SO09: 6 709,72 m2 
Úžitková plocha skladu č.1 – SO08: 6 617,43 m2 
Obostavaný skladu č. 1 – SO08: 84 932,08 m2 
Administratívna budova – SO07: 469,07 m2 
Úžitková plocha objektu: 439,92 m2 
Obostavaný priestor: 1 645,08 m2 
Sklad obilia – existujúca stavba: 2 029,00 m2 
Existujúca studňa: 13,50 m2 
Nová trafostanica: 23,80 m2 
Retenčná nádrž: 915,00 m2 
 
Stavba sa člení na nasledovné stavebné objekty: 
SO01 – Prístupová cesta 
SO02 – Spevnené plochy s parkoviskom 
SO03 – Mostová váha 
SO04 – VN prípojka a trafostanica (v procese kolaudácie) 
SO05 – NN areálové rozvody 
SO06 – Areálové osvetlenie 
SO07 – Administratívna budova 
SO08 – Sklad zeleniny č.1 
SO09 – Sklad zeleniny č.2 
SO10 – Retenčná nádrž 
Strana č. 4 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
SO11 – Areálová dažďová kanalizácia 
SO12 – Výtlaková dažďová kanalizácia 
SO13 – Areálový vodovod 
SO14 – Oplotenie a terénne úpravy 
Stručný popis stavebných objektov 
SO01 – Prístupová cesta 
Stavebný objekt rieši návrh novej prístupovej cesty do areálu, ktorá nahrádza pôvodné dopravné 
napojenie, ktoré je riešené cez miestne cesty obce Ratkovce a ktoré nezodpovedajú 
požiadavkám na pohyb nákladnej a špeciálnej poľnohospodárskej dopravy. Zmena polohy 
dopravného napojenia areálu na verejnú cestnú sieť je najväčšou zmenou prestavby areálu. Je 
navrhnuté z dôvodu nevhodného a nevyhovujúceho riešenia a vedenia pôvodného napojenia, 
ktoré bolo riešené cez sieť miestnych ciest priamo do intravilánu obce Ratkovce. Nové 
dopravné napojenie je navrhnuté v extraviláne obce Ratkovce, na cestu III/1312 v km 0,713 
vpravo, vytvorením jednostranného stykového napojenia pod uhlom 90°. 
SO02 – Spevnené plochy s parkoviskom 
Stavebný objekt rieši vnútroareálové účelové cesty a manipulačné plochy, odstavné a 
parkovacie plochy pre vozidlá skupiny 1 (OA) a chodníky pre peších. 
SO03 – Mostová váha 
Objekt bude slúžiť na váženie vozidiel s nákladom resp. prázdnych vozidiel pri dovoze resp. 
expedícii poľnohospodárskych produktov investora. Situovanie objektu je zrejmé zo 
zastavovacieho plánu. SO04 – VN prípojka a trafostanica (v procese kolaudácie) V súvislosti s 
investičným zámerom investora v danej lokalite zrealizovať v Ratkovciach dvor s halami a s 
administratívnou budovou bolo potrebné vybudovať 22 kV káblovú prípojku pre novú 
trafostanicu DOFA 1.2Atyp 
SO05 – NN areálové rozvody 
Účelom stavby je vybudovanie areálových NN rozvodov. Areálové NN rozvody sa navrhuje 
pomocou káblov NAYY-J 4x240 mm2. Navrhované vývody budú istené proti preťaženiu v TS 
v NN rozvádzači RH výkonovými poistkami dim In=250 A a v prípade chillerov deonmi. Káble 
budú ukončené pomocou rozdeľovacej hlavy HCZ4-240 v TS. 
SO06 – Areálové osvetlenie 
Účelom stavby je vybudovanie areálového osvetlenia. Rozvody areálového osvetlenia sa 
zrealizujú káblom AYKY-J 4x16 mm2. AO sa napojí od navrhovaného rozvádzača RVO 
káblami AYKY -J 4x16 mm2. Káble pre AO sa napoja slučkovite cez osvetľovacie stožiare 
STB 6 B s výložníkmi 1,0m. Svietidlo bude typu Philips - BGP282 T25 1 xLED40-4S/740 
DM10, IP65. Osvetľovacie telesá sa osadia v zelenom páse. 
SO07 – Administratívna budova 
Objekt bude slúžiť ako vrátnica a centrálne sociálno hygienické zariadenie pre pracovníkov 
areálu a pracovníkov na okolitých polí. Objekt je delený na dve časti, priestory pre pracovníkov 
areálu a na priestory pre administratívnych pracovníkov. Priestory pracovníkov areálu tvoria 
sociálne a hygienické zariadenia (šatne, sprchy, WC) vrátane výdaja stravy a dennej miestnosti. 
V časti administratívnych pracovníkov sú situované kancelárske priestory so sociálnym 
zariadením, zasadačka a malá denná miestnosť. Uvažuje sa s celkovým počtom cca 110 
pracovníkov z toho 55 mužov a 55 žien. Kancelárske priestory sú uvažované pre cca 15 
zamestnancov. 
SO07.1 – Administratívna budova 
Dočasnú administratívu tvorí kontajnerová zostava z 4ks typizovaných kontajnerov. Dočasná 
budova bude slúžiť ako sociálno hygienické zariadenie areálu do doby vybudovania finálnej 
budova administratívy. 
 
 
 
Strana č. 5 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
SO08 – Sklad zeleniny č.1 
Objekt bude slúžiť na príjem a dočasné uskladnenie zeleniny v chladených boxoch v debnách 
max. 7 dební nad sebou. Predpokladaná celková uskladňovacia kapacita skladu bude max. 15 
000 ton zeleniny. Situovanie objektu je zrejmé zo zastavovacieho plánu. 
SO09 – Sklad zeleniny č.2 
Objekt bude slúžiť na príjem a dočasné uskladnenie zeleniny v chladených boxoch v debnách 
max. 7 dební nad sebou. Predpokladaná celková uskladňovacia kapacita skladu bude max. 15 
000 ton zeleniny. Situovanie objektu je zrejmé zo zastavovacieho plánu. 
SO10 – Retenčná nádrž 
Objekt rieši výstavbu retenčnej nádrže pre potreby zachytávania dažďových vôd investora. 
Nádrž je vytvorená zahĺbením pod úroveň terénu a ohrádzovaním s potrebnou úpravou terénu 
daného územia. Hrádzu – okraj nádrže, tvorí sypaná a hutnená zemina ktorá nahradí humózne 
zeminy na okrajoch nádrže. Je navrhnutá ako sypaná hutnená z miestnych materiálov. 
SO11 – Areálová dažďová kanalizácia 
Objekt rieši areálovú dažďovú kanalizáciu, areálovú zaolejovanú dažďovú kanalizáciu a 
odlučovač ropných látok pre navrhovanú činnosť. Areálová dažďová kanalizácia je určená na 
odvod dažďových vôd zo striech navrhovaných objektov a existujúceho skladu. Areálová 
zaolejovaná dažďová kanalizácia je určená na odvod dažďových vôd zo spevnených plôch a 
parkovísk. 
SO12 – Výtlaková dažďová kanalizácia 
Projektová dokumentácia rieši tlakovú dažďovú kanalizáciu a výustný objekt pre navrhovanú 
činnosť. Dažďové vody v riešenom areáli budú odvádzané pomocou areálovej dažďovej 
kanalizácie do retenčnej nádrže. Z retenčnej nádrže budú dažďové vody odvedené gravitačným 
spôsobom do prečerpávacej šachty PŠ, z ktorej budú prečerpávané pomocou ponorných 
čerpadiel do recipientu (odvodňovací kanál Manivier) cez výustný objekt VO. 
SO13 – Areálový vodovod 
Objekt rieši areálový vodovod pre navrhovanú činnosť. Navrhovaným areálovým vodovodom 
sa zabezpečí zásobovanie objektov SO-07, SO-07.1, SO-08 a SO-09 pitnou, úžitkovou a 
požiarnou vodou. Novú vodovodnú prípojku nerieši, uvažuje s využitím existujúcej pitnej 
vodovodnej prípojky družstva. 
SO14 – Oplotenie a terénne úpravy 
Okolo celého areálu bolo navrhnuté nové oplotenie, celková dĺžka nového oplotenie je 1018,4 
mb, z toho 576,7 mb bolo navrhnuté z betónových panelov a 441,7 mb bolo navrhnuté ako 
pletivové. Terénne úpravy budú hlavne riešiť vyrovnanie svahovitého terénu v 
severovýchodnom rohu areálu a výkopové práce stavebného objektu SO-10 retenčná nádrž. V 
rámci výstavby nedôjde k výrubu vzrastlých stromov ani vzácnych krovín.  
Po ukončení stavebnej činnosti bude prevedenie zatrávnenie vymedzenej časti pozemku. Po 
ukončení stavebnej činnosti sa pred výsadbami na sadovnícky upravované plochy navezie a 
rozprestrie kvalitná zemina vo vrstve 0,2m. Pôda pred samotnými výsadbami bude upravená 
rotavátorom, pohrabaná, zavalcovaná, vyzbierané kamene a prehnojená organicko – 
minerálnymi hnojivami (100-150 g/m2). Po rozprestretí kvalitnej zeminy bude celá plocha 
upravená do požadovaných výšok terénu. 
 
Technológia hlavnej prevádzky 
Investor v rámci svojho programu uvažuje v navrhovanom areáli zabezpečiť realizáciu objektu 
chladeného skladu zeleniny pre skladovanie zeleniny v sklade zeleniny a to zemiakov, cibule 
resp. koreňovej zeleniny vo väzbe na okolitý areál spracovania a skladovania zeleniny. 
Predpokladané skladovacie kapacity pre dočasné uskladnenie: 
 pri kompletnom uskladnení max. 30 000 ton (15 000 ton/sklad)  
Strana č. 6 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
Popis technológie prevádzky je predpokladaný na základe požadovaných projektovaných 
kapacít. Prevádzkové súbory a technológia prevádzky budú upresnené a spracované na základe 
výberu technológie a dodávateľov jednotlivých súborov. 
Objekt chladeného skladu zeleniny je navrhnutý, ako viacúčelový objekt na manipuláciu s 
rôznymi druhmi zeleniny podľa požiadaviek trhu a kapacitných možností investora. Uvažuje sa 
s naskladnením, spracovaním a dočasným uskladovaním zemiakov, cibule resp. koreňovej 
zeleniny v chladených boxoch pri teplote od 0°C -5°C. 
Zber zeleniny bude ťahaným kombajnom na poli, pričom kombajn dopravuje zeleninu 
dopravníkom priamo do vlečiek a voľne ložené sa dopravia do areálu. Pred vlastným 
naskladnením sa poľnohospodárske produkty pomocou triediaceho dopravníka pretriedia. 
Dopravníkom sa materiál nakladá do dební, ktoré sa uložia pomocou vysokozdvižného vozíka 
v halovom priestore. Rozmer jednej palety je 1,60 x 1,20 x 1,20 m. Maximálna výška 
naskladnenia je 7 debni nad sebou tj. max. výška naskladnenia je 8,40 m. Doba naskladnenia 
celého objektu je cca 5-6 týždňov, pričom sa predpokladá 12 hod. denne naskladňovanie. 
Materiál sa môže ukladať i do tzv. big bagov ukladaných max 2 nad sebou. Predpokladá sa, že 
vetranie objektov resp. chladenie bude zabezpečené chladiarenskými jednotkami. Celý systém 
bude spočívať z nasávacích regulačných klapiek, odvodových klapiek, ventilátorov, 
kondenzačnej jednotky a výparníka. Súčasťou sú i panely zvlhčovania vzduchu. Prívod 
vzduchu a odvod vzduchu bude regulovaný. 
Chladiarenská technológia pre chladený sklad zeleniny SO08 (sklad zemiakov) 
Predmetnú technológiu tvorí 2 ks chillerov. Zariadenia č. Z1.1 a Z2.1, chillery ICEFISH, typ 
ISCS513A-2-680-281K so skutkovými kompresormi Bitzer, typ CSW8583-110P určených pre 
chladenie chladených skladov zemiakov na teplotu +5/+8 °C. Na chiller Z1.1 bude napojených 
10 ks výparníkov (zariadenie č. Z1.2-Z1.11) od výrobcu STEFANI a na chiller Z2.1 bude 
napojených 10 ks výparníkov (zariadenie č. Z2.2-Z2.11) od výrobcu STEFANI . V chladiacom 
okruhu každého chillera bude použité chladivo R-513A o množstve 75 kg/okruh č. 1 a 73,5 
kg/okruh č. 2. Chillery a jednotlivé výparníky budú prepojené polyetylénovým potrubím GF 
COOL-FIT 4.0 Ø160/250 mm a GF COOL-FIT 4.0 Ø90/160 mm. Chillery budú umiestnené na 
teréne, na betónovom podstavci vedľa skladu SO08. Cirkulácia chladiva bude zabezpečená 
pomocou kompresorov. Kvapalné chladivo bude dopravované do výparníka s príslušnou 
odparovacou teplotou. Vo výparníku sa chladivo vyparuje a pritom výparné (skupenské) teplo 
odoberá teplonosnej látke – propylén glykol, ktorý sa tým ochladzuje. Odparené pary chladiva 
budú nasávané skrutkovými kompresormi a stlačené na tlak zodpovedajúci kondenzačnej 
teplote. Stlačené pary chladiva prúdia do kondenzátora, ktorý je vzduchom chladený. Pary 
chladiva v kondenzačnej časti výmenníka pritom kondenzujú. Kvapalné chladivo steká späť do 
zberača chladiva, z ktorého je ďalej dopravované do výparníka, ktorý je súčasťou chilleru. Z 
chillera je prostredníctvom polyetylénových potrubí s médiom propylén glykol privádzaný do 
chladičov vzduchu - výparníkov v jednotlivých skladoch. Jedná sa o nepriame chladenie. 
Chladiarenská technológia pre chladený sklad zeleniny SO09 (5 boxov na skladovanie 
zemiakov a 5 boxov na skladovanie cibule) 
Chladenie chladených skladov zemiakov je zabezpečené chillerom ICEFISH, typ ISCS513A-
2- 680-281K. Na chiller bude napojených 10 ks výparníkov od výrobcu STEFANI. Chiller 
Zariadenia č. Z4.1 chiller ICEFISH, typ ISCS513A-2-680-281K so skutkovými kompresormi 
Bitzer, typ CSW8583-110P určených pre chladenie chladených skladov zemiakov na teplotu 
+5/+8 °C. Na chiller Z4.1 bude napojených 10 ks výparníkov (zariadenie č. Z4.2-Z4.11) od 
výrobcu STEFANI. V chladiacom okruhu chillera bude použité chladivo R-513A o množstve 
75 kg/okruh č. 1 a 73,5 kg/okruh č. 2. Chiller a jednotlivé výparníky budú prepojené 
polyetylénovým potrubím GF COOL-FIT 4.0 Ø160/250 mm a GF COOL-FIT 4.0 Ø90/160 mm 
Chiller bude umiestnený na betónovom základe vedľa chladených skladov SO08 už so 
zabudovanými komponentami, vrátane vyrovnávacej nádrže, obehového čerpadla, 2 ks 80 l 
Strana č. 7 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
expanzných nádob a poistných ventilov. Obeh média 30% propylén glykolu zabezpečuje 
obehové čerpadlo. Z chilleru pôjde 1 hlavná dvojica polyetylénových potrubí GF COOL-FIT 
4.0, Ø160/250 mm. Potrubia budú izolované izolačným materiálom z HE peny. Na hlavnom 
potrubí bude osadený 1 x set prietokového ventilu. Potrubné rozvody propylén glykolu budú 
vedené v skladových priestoroch a v exteriéri najkratšími vzdialenosťami v úrovni 
pripojovacích miest. Systém chladenia si nevyžaduje strojovňu, nakoľko sa jedná o kompaktnú 
jednotku, so všetkými potrebnými vstavanými prvkami v zariadení. Na najvyšších miestach 
systému budú osadené odvzdušňovacie ventily. V každom sklade bude na vetve prívodného 
potrubia osadené prietokové čerpadlo s prietokom 150 m3/h a tlakom max 1,5 bar. Na vetvách 
budú ďalej osadené uzatváracie a vyvažovacie ventily. Každý z piatich skladov zemiakov bude 
vybavený 2 ks systému automatizovaného dávkovania a výmeny vzduchu (obnova CO2), 
vypínačom nepriameho chladenia, senzorom pre meranie vnútornej teploty, senzorom 
merajúcim vlhkosť produktu, teplotným senzorom PT 1000, senzorom CO2 a priestorovým 
termostatom. Celý systém chladenia bude riadený prostredníctvom systému inteligentného 
systému. Ide o inteligentný počítač, ktorý kontroluje všetky komponenty chladiaceho systému, 
ako ventilátory, klapky, chladiace zariadenia pre ich správny chod a zabezpečuje optimálnu 
teplotu, relatívnu vlhkosť, obsah CO2 tak ako je potrebné pre daný skladovaný produkt. 
Inteligentný systém reguluje nezávisle, podľa inštalovaných a nastavených komponentov k 
dosiahnutiu najlepších výsledkov skladovania. Chladiarenskú technológiu pre chladený sklad 
cibule tvorí kompresorová jednotka, ktorá bude umiestnená v kontajnerovej strojovni v exteriéri 
pri chladených skladoch SO09. Zariadenie č. Z3.1, kompresorová jednotka, typ EHO-650N-
3V-D s polohermetickými kompresormi určených pre chladenie chladených skladov zeleniny 
na teplotu +1/+4 °C. Na kompresorovú jednotku je napojených 10 ks výparníkov (zariadenia č. 
Z3.2-Z3.11) Guntner, typ GACV RX 080.2EN/3A-70.E. V chladiacom okruhu bude použité 
chladivo R-134a o množstve cca 1100 kg. 
Ohrev pre sklad cibule a zásobník na propán bután 
Pre potreby vykurovania skladu cibule v rámci SO 09 – Sklad zeleniny č. 2 sú navrhnuté priamo 
výhrevné ohrievače typu GA 85 E, o výkone max. 93 kW, maximálnej hodinovej spotrebe 
propánu 6,7 kg/h pre vykurovanie v počte 25 kusov. Položené budú na plošine vo vykurovacej 
komore. Prívod vzduchu k horáku bude podľa jeho kapacity súbežne a automaticky 
nastavovaný. Pri priamo výhrevných teplovzdušnýchagregátoch sa spaľuje plyn na horáku a 
prúdi do vykurovacieho priestoru. Vzduch na spaľovanie sa odoberá z priestoru. Pri spaľovaní 
plynu vznikajú spaliny ktoré sa dostávajú prostredníctvom ohriateho vzduchu do 
vykurovacieho priestoru, ktorý bude vetraný. Sklad je vetraný prirodzene. Výhrevné ohrievače 
budú zásobené propánom z jedného nadzemného zásobníka typu FLAGA 8 t. Zásobník je 
vybavený všetkými potrebnými armatúrami pre zaistenie bezporuchovej a bezpečnej 
prevádzky. Zásobník obsahuje ventil pre plnenie, odber plynnej fázy s tlakomerom, odber 
kvapalnej fázy, hladinomer a poistný ventil, ktorý v prípade zvýšenia tlaku v zásobníku nad 
stanovenú hodnotu odpustí plyn do ovzdušia. 
Technické parametre zásobníka 25 000 lit: 
 priemer 1 600 mm 
 hmotnosť náplne propánu 8 000 kg 
 hmotnosť zásobníka 3 762 kg 
 skúšobný tlak zásobníka 2,10 Mpa 
 max. prevádzkový tlak 1,56 Mpa 
 objem 17 m3 
Vetranie chladených priestorov 
Sklady cibule 
V každom sklade bude možné nastaviť stály alebo periodický vnútorný obeh vzduchu. Tým sa 
zabezpečí rovnomernejšie rozloženie teplôt v miestnosti. Vetranie v sklade zeleniny zabezpečia 
axiálne ventilátory umiestnené vo vzduchovej šachte. Vetranie bude zabezpečené pretlakovým 
Strana č. 8 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
spôsobom. Ventilátor nasáva vzduch cez vonkajšiu regulačnú klapku s filtráciou vzduchu a cez 
prívodnú plochu vzduchovej šachty privádza vzduch do skladu zeleniny. Ventilačný systém 
pozostáva z dvoch radov okeníc (horný rad pre nasávanie vonkajšieho vzduchu a spodný rad 
pre výstup vzduchu). Spodný rad ventilačných okeníc bude prekrytý protidažďovým krytom, 
ktorý zároveň tlmí prípadný hluk. Ovládanie radu okeníc bude namontované vo vnútri 
ventilačnej steny. Vo vnútri každého chladeného skladu bude nainštalovaná ventilačná stena 
pre rovnomernú distribúciu a optimálne prúdenie vzduchu. 
Sklady zemiakov 
Skladové haly majú automatizovaný systém dávkovania a výmeny vzduchu na základe 
snímačov vnútorného prostredia, čo zodpovedá hygienickým požiadavkám. Vetranie bude 
ďalej riešené prirodzenou výmenou vzduchu počas manipulácie v priestoroch pri otváraní dverí. 
Na základe pomerne veľkého rozdielu medzi teplotami v skladových halách a mimo nich 
nastáva počas dňa pri viacnásobnom otvorení dverí k čiastočnej výmene vzduchu Cirkulácia 
vzduchu v skladových halách bude nútene podporovaná ventilátormi výparníkov. 
 
 
 
Odôvodnenie 
 
Navrhovateľ MAČAj, a.s., 900 50 Kráľová pri Senci 455, IČO: 55032648, v zastúpení 
splnomocneným Mgr. Michalom Rácikom, Fraštacká 119/5, 920 01 Hlohovec, IČO: 51703335, 
doručil dňa 07.03.2025 na Okresný úrad Hlohovec, odbor starostlivosti o životné prostredie 
(ďalej len „OÚ Hlohovec, OSŽP“) v súlade s § 18 ods. 2 písm. b) a podľa § 29 ods. 1 písm. a) 
zákona č. 24/2006 Z. z. o posudzovaní vplyvov na životné prostredie a o zmene a doplnení 
niektorých zákonov v znení neskorších predpisov (ďalej len „zákon o posudzovaní vplyvov“) 
zámer  navrhovanej činnosti „Skladový areál Ratkovce“ (ďalej len „zámer“) vypracované podľa 
prílohy č. 9 zákona o posudzovaní vplyvov. Zámer vypracovala spoločnosť EnvIdeal, s.r.o., 
Jaskovský rad 151, 831 01 Bratislava. 
OÚ Hlohovec, OSŽP následne upovedomil listom č. OU-HC-OSZp-2025/000222-002 zo 
dňa 10.03.2025 o tom, že dňom doručenia zámeru začalo zisťovacie konanie o posudzovaní 
vplyvov zmeny navrhovanej činnosti na životné prostredie a podľa § 29 ods. 3 zákona 
o posudzovaní vplyvov zaslal vyššie uvedeným upovedomením zámer povoľujúcemu orgánu, 
dotknutému orgánu, rezortnému orgánu a dotknutej obci, na ktorej území sa má navrhovaná 
činnosť alebo jej zmena realizovať, s možnosťou o zaujatie stanoviska v zákonom stanovenej 
lehote. OÚ Hlohovec, OSŽP zároveň uvedeným listom informovalo o určení termínu ústneho 
pojednávania a prizvalo naň navrhovateľa. 
 
Súčasne OÚ Hlohovec, OSŽP podľa § 29 ods. 3 zákona o posudzovaní vplyvov dňa 
10.03.2025 zverejnilo oznámenie o zmene navrhovanej činnosti v centrálnom informačnom 
systéme, na adrese: 
https://www.enviroportal.sk/eia/detail/skladovy-areal-ratkovce   
Na tejto adrese OÚ Hlohovec, OSŽP zároveň informoval verejnosť podľa § 24 ods. 1 
zákona o posudzovaní vplyvov. 
 
 
 
Strana č. 9 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
Navrhovaná činnosť, ktorá je predmetom zámeru, je zaradená podľa prílohy č. 8 zákona 
o posudzovaní vplyvov nasledovne: 
13. INFRAŠTRUKTÚRA 
POLOŽKA 
ČASŤ A 
ČASŤ B 
1. 
 
Projekty rozvoja obcí vrátane:  
b) pozemných stavieb a ich súborov 
(komplexov), ak nie sú uvedené 
v iných položkách tejto prílohy, od 
10 000 m2 hrubej podlažnej plochy 
nadzemných podlaží v zastavanom 
území vrátane a od 1 000 m2 hrubej 
podlažnej plochy nadzemných 
podlaží mimo zastavaného územia 
vrátane. 
 
 
Podľa § 18 ods. 2 písm. b) zákona o posudzovaní vplyvov musí byť predmetom 
zisťovacieho konania každá navrhovaná činnosť uvedená v prílohe č. 8 časti B zákona 
o posudzovaní vplyvov. 
Dňa 09.04.2025 sa na OÚ Hlohovec, OSŽP v súlade § 29 ods. 6 zákona o posudzovaní 
vplyvov uskutočnilo ústne pojednávanie za účasti splnomocneného zástupcu navrhovateľa, 
ktorý počas ústneho pojednávania predložil splnomocnenie, so starostom obce Ratkovce, 
pracovníčkou štátnej správy posudzovania vplyvov na životné prostredie, s pracovníčkou 
štátnej vodnej správy OÚ Hlohovec, OSŽP a s vedúcou odboru starostlivosti o životné 
prostredie. Počas ústneho pojednávania bolo ozrejmené, prečo skladové haly, ktoré sú 
predmetom zámeru, sú už postavené, nakoľko nebolo zrejmé, že navrhovateľ pri výstavbe 
prekročí limitné hodnoty pre zisťovacie konanie. Dopravná štúdia preukázala, že územie 
nebude zaťažené dopravou. Taktiež bola ozrejmená pripomienka štátnej vodnej správy týkajúca 
sa spôsobu nakladania s dažďovými vodami, ktoré budú odvádzané z povrchového odtoku do 
ORL a po vyčistení pôjdu najprv do retenčnej nádrže a následne vyčistené do vodného toku 
Manivier. Navrhovateľ súhlasí s vypracovaním hlukovej štúdie. K stanoviskám dotknutých 
orgánov, ako i k nevyžiadaným stanoviskám zašle navrhovateľ písomné vyrozumenie.  
 
K zámeru bolo na OÚ Hlohovec, OSŽP podľa § 29 ods. 4 zákona o posudzovaní vplyvov 
doručených celkovo 10 stanovísk od dotknutých orgánov, dotknutej obci a povoľujúceho 
orgánu.   
1. Obec Žlkovce, dotknutá obec (list č. OcÚŽl-2025/044/0088, zo dňa 31.03.2025): 
V rámci stanovenej lehoty Vám zasielame nasledovné stanovisko k zámeru navrhovanej 
činnosti “Skladový areál Ratkovce” (ďalej len “Navrhovaná činnosť”), ktorá je navrhovaná 
spoločnosťou MAČAJ a.s., 900 50 Kráľová pri Senci 455, IČO: 55032648 (ďalej len 
“Navrhovateľ”).  Obec Žlkovce žiada, aby zámer bol vrátený spracovateľovi zámeru a bol 
prepracovaný tak, aby informácie uvádzané v zámere zodpovedali skutočnosti bolo určené, že 
Navrhovaná činnosť sa má posudzovať podľa Zákona o posudzovaní vplyvov, t.j. aby proces 
posudzovania vplyvov Navrhovanej činnosti nebol ukončený v etape zisťovacieho konania, ale 
aby sa ďalej pokračovalo v procese posudzovania vplyvov na životné prostredie; námietky a 
Strana č. 10 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
požiadavky vznesené v tomto stanovisku a jeho odôvodnení boli vo vydanom rozhodnutí 
uložené Navrhovateľovi ako špecifické požiadavky rozsahu hodnotenia.  
Toto stanovisko spolu s odôvodnením a prílohami má 7 strán.  
Odôvodnenie:  
I.  
Zámer je formulovaný v celom texte tak, akoby stále ešte bývalý areál PD Žlkovce-Ratkovce v 
Ratkovciach bol v pôvodnom stave, stáli tam pôvodné maštale a pod. Takýto popis už takmer 
rok nezodpovedá realite. Najneskôr v júli 2024 sa začala výstavba v zámere popisovaných 
skladových hál, ktoré dnes už sú postavené. Ešte predtým boli demolované pôvodné objekty 
ako maštale a pod. O tomto musel spracovateľ zámeru vedieť. Viď obr. 1 a obr. 2 v prílohe, 
ktoré porovnávajú satelitné snímky riešenej lokality - pôvodný stav a stav dňa 10.08.2024.  
Z uvedeného vyplýva, že nie sú pravdivé údaje o termíne výstavby (1Q/2025) na str. 10. Tieto 
údaje by nemohli byť pravdivé ani keby sa s výstavbou ešte nezačalo, nakoľko 1Q/2025 končí 
31.03.2025, pričom ešte nie je ukončené EIA konanie a nie je vydané stavebné povolenie. Že 
termín 1Q/2025 nie je možné dodržať už len čisto s ohľadom na procesné lehoty, muselo byť 
zrejmé aj v čase predloženia zámeru.  To, že EIA konanie a následne stavebné konanie prebehne 
až po faktickom postavení skladového areálu resp. jeho podstatnej časti, považujeme za nielen 
v rozpore so zákonmi SR, ale považujeme to aj za zásadný zásah do práv obce Žlkovce, ako 
dotknutej obce. Totiž v súčasnej situácii, celý EIA proces aj stavebné konanie sú v konečnom 
dôsledku už len formalitou, kde sa už de facto nemôže uskutočniť efektívna participácia 
všetkých účastníkov konania. Je nereálne, aby sa v súčasnej situácii upravovali rozmery a 
umiestnenie stavieb (okrem iného aj s ohľadom na scenériu), stavebno-technické riešenie, riešili 
rôzne zmierňujúce a kompenzačné opatrenia počas výstavby, viedla debata o výrube drevín, 
atď. Uvedené vnímame s o to väčším pohoršením, že starosta aj poslanci obce Žlkovce boli na 
zasadnutí obecného zastupiteľstva obce Žlkovce dňa 10.06.2024 ubezpečovaní p. Rácikom, 
povereným zástupcom Navrhovateľa, že obec si ešte pred začatím stavebných prác bude môcť 
pred výstavbou uplatniť pripomienky v EIA konaní, stavebnom konaní a podobných konaniach. 
Pritom už v danom čase musel p. Rácik vedieť, že výstavba je pripravená a čoskoro začne 
(začala najneskôr v júli 2024).  
Z rovnakého dôvodu aj v zámere uvádzaný nulový variant a popis toho, čo by nastalo, ak by sa 
Navrhovaná činnosť nerealizovala, absolútne nezodpovedajú realite, nakoľko Navrhovaná 
činnosť je už z podstatnej časti zrealizovaná.  
Obec Žlkovce preto žiada, aby:  
1. 
zámer bol vrátený spracovateľovi zámeru a bol prepracovaný tak, aby informácie 
uvádzané v zámere zodpovedali skutočnosti  
2. 
bol doložený aktuálny popis skutočného stavu riešeného územia (vrátane 
zrealizovaných alebo realizovaných terénnych a stavebných úprav a stavieb, inštalácií 
technických zariadení, pokládok inžinierskych sietí, výrubu drevín, atď) vrátane detailného 
porovnania s pôvodným stavom,  
3. 
navrhovateľ doložil všetky rozhodnutia, povolenia a súhlasy vydané v súvislosti s 
Navrhovanou činnosťou, vrátane všetkých demolačných a stavebných povolení a územných 
rozhodnutí, povolení na výrub drevín atď.  
 
Tieto požiadavky žiadame uviesť aj ako požiadavky rozsahu hodnotenia.  
II.  
V zámere sa uvádza: "Keďže je dotknuté územie lokalizované v extraviláne katastrálneho 
územia dotknutej obce, nebude mať navrhovaná činnosť počas prevádzky zásadný negatívny 
vplyv na obyvateľov najbližších obytných súborov." S týmto tvrdením nesúhlasíme, nakoľko 
opomína vplyvy dopravy na zastavané územie či už cez obec Malženice alebo Žlkovce (jedna 
z týchto alternatív musí nastať).  
Strana č. 11 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
Zámer z hľadiska dopravnej záťaže rieši čisto len najbližšie okolie skladového areálu - 
napojenie na cestu III/1312 a križovatku ciest III/1312 a II/504. Aj z popisu uvedeného v zámere 
je však zrejmé, že doprava zeleniny (vrátane odpadu do bioplynovej stanice) z budovaných 
skladov bude smerovaná do Kráľovej pri Senci, teda smerom na juh. Bez využitia cesty III/1312 
cez intravilán obce Ratkovce a Žlkovce, to znamená buď odbočenie z cesty II/504 na III/1311 
cez intravilán obce Žlkovce alebo pokračovanie po II/504 cez intravilán obce Malženice. Zámer 
túto významnú zmenu v dopravnej záťaži vôbec nerieši. Neuvádza trasovanie dopravy, ani 
nevyhodnocuje s tým spojené vplyvy - napr. vo forme hluku, prašnosti, vibrácií, znečistenia 
ovzdušia, rušenia nočného kľudu.  
Od doby, ako skupina Agromačaj prevzala PD Žlkovce-Ratkovce, evidujeme, narozdiel od 
minulosti, veľký počet sťažností od obyvateľov rodinných domov pozdĺž ciest III/1311 a 
III/1312 v obci Žlkovce z dôvodu hluku, vibrácií a znečistenia vozovky a jej okolia následkom 
prejazdu poľnohospodárskej techniky a nákladných vozidiel vykonávajúcich služby pre 
skupinu Agromačaj.  
V zámere sa uvádza "Cez túto komunikáciu (I/61) je možné napojenie na diaľnicu D1 pri 
Červeníku." Uvedené tvrdenie nie je celkom pravdivé, nakoľko križovanie I/61 a D1 pri 
Červeníku neumožňuje napojenie v smere z I/61 na D1, iba výjazd z diaľnice.  
V zámere nie sú uvedené frekvencie a tonáž nákladných a poľnohospodárskych vozidiel, ktoré 
majú obsluhovať Skladový areál Ratkovce.  
Obec Žlkovce preto žiada, aby:  
1. 
v podmienkach záverečného stanoviska resp. iného rozhodnutia vydaného v tomto EIA 
konaní bolo určené, že doprava súvisiaca so skladovým areálom Ratkovce nesmie byť vedená 
cez cestné komunikácie vedúce cez intravilán obce Žlkovce, najmä cesty č. III/1311 a III/1312, 
a to v etape výstavby aj prevádzky Navrhovanej činnosti. Táto podmienka sa vzťahuje aj na 
tzv. Manivierovú uličku (asfaltová komunikácia vedúca popri kanáli Manivier napojená na 
cestu III/1312 pri rod. dome č. Žlkovce 257), napr. v súvislosti s budovaním výtlačného 
potrubia a jeho zaústenia do Maniviera. Táto komunikácia nie je technicky stavaná na prejazd 
ťažkých mechanizmov a zároveň obyvatelia okolitých rodinných domov by mohli byť 
obťažovaní hlukom a vibráciami z prejazdu mechanizmov resp. nákladných vozidiel.  
2. 
navrhovateľ uviedol, akým spôsobom budú vedené dopravné trasy z a do Skladového 
areálu Ratkovce, aká bude frekvencia a tonáž nákladných a poľnohospodárskych vozidiel, ktoré 
majú obsluhovať Skladový areál Ratkovce, a to v etape výstavby aj prevádzky.  
3. 
bola vypracovaná štúdia dopravnej záťaže (vrátane hluku, vibrácií, prašnosti, 
znečistenia ovzdušia) v súvislosti s Navrhovanou činnosťou zahŕňajúca aj k. ú. Žlkovce, so 
špecifickým ohľadom na intravilán obce Žlkovce.  
 
Vyššie uvedené podmienky č. 2 a 3 žiadame zahrnúť do požiadaviek rozsahu hodnotenia.  
III.  
V zámere sa uvádza:  
"Nové napojenie areálu na dopravný systém bude riešené novým dopravným napojením 
navrhnutým v extraviláne obce Ratkovce, na cestu III/1312 v km 0,713 vpravo, vytvorením 
jednostranného stykového napojenia pod uhlom 90° a ktoré bude slúžiť aj ako prioritná 
komunikácia počas výstavby navrhovanej činnosti, nakoľko je už aj v súčasnosti využívaná ako 
účelová poľná cesta." Toto tvrdenie sa nám nejaví pravdivé, nakoľko výstavba už z podstatnej 
časti prebehla a podľa našich informácií ešte popisované dopravné napojenie nebolo 
vybudované.  
V zámere sa tiež uvádza:  
"Na lokalite navrhovanej činnosti sa nenachádzajú dreviny, ktoré by bolo potrebné v rámci 
prípravy územia pre realizáciu navrhovanej činnosti odstrániť."  
Toto však nie je pravda. Z dôvodu výstavby areálu bude/bolo potrebné napr. odstrániť dreviny 
pri napojení poľnej cesty na cestu III/1312 (aj v zámere sa uvádza "Cesta (III/1312) je na 
Strana č. 12 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
riešenom úseku lemovaná hustým stromoradím a krovím, ktoré zasahuje aj do prejazdného 
profilu cesty"), v rámci pôvodného areálu, pri zaústení výtlačného potrubia do kanála Manivier, 
aj ďalej v koryte a na brehoch kanálu Manivier smerom do intravilánu obce Žlkovce (v zmysle 
podmienok zmluvy o zriadení vecného bremena pre uloženie výtlačného potrubia na pozemku 
vo vlastníctve obce Žlkovce). Popisovanú vegetáciu vidno aj na priložených satelitných 
snímkach.  
Celkovo sú vplyvy v oblasti Manivieru v zámere prakticky vôbec neriešené. Pritom sa 
Navrhovateľ zaviazal v zmluve s obcou Žlkovce aj k údržbe časti koryta a brehov kanála 
Manivier. To znamená v prvej etape aj výrub drevín v predmetnom úseku a následne pravidelnú 
údržbu tohto úseku.  
V zámere sa ďalej uvádza:  
"Dočasný záber pôdy sa nepredpokladá. Zariadenie staveniska bude umiestnené v areáli 
navrhovanej činnosti."  
"Všetky zložky materiálu (výkopy, stavebný materiál) pre výstavbu budú situované v rámci 
existujúceho poľnohospodárskeho areálu."  
Ako vyplýva aj z priložených satelitných snímok, je evidentné, že plocha pôdy západne od 
areálu bola dočasne zabratá na skladovanie materiálu pri výstavbe skladovej haly.  
IV.  
V zámere sa uvádza: "Vplyvy navrhovanej činnosti na krajinu a jej scenériu preto hodnotíme 
ako bez vplyvu." S uvedeným tvrdením zásadne nesúhlasíme. Ako vidno už dnes, zrealizované 
sklady významne narúšajú scenériu, napr. pri pohľade z cesty III/1311 (v širšom okolí 
križovatky ciest III/1311 a II/504).  
V zámere sa uvádza: "Najbližšie trvalo obývané objekty v dotknutej obci Ratkovce sa 
nachádzajú vo vzdialenosti cca 250 m, v prípade Žlkoviec sa jedná zhruba o dvojnásobnú 
vzdialenosť." S týmto tvrdením nesúhlasíme. Súčasťou Navrhovanej činnosti je aj výtlačné 
potrubie a zaústenie výtlačného potrubia do Maniviera vo vzdialenosti cca 150-200m od 
obytnej zástavby v obci Žlkovce.  
Nesúhlasíme s tvrdením uvádzaným v zámere "Prevádzka navrhovanej činnosti nebude 
zdrojom významných vibrácií", nakoľko doprava spojená s Navrhovanou činnosťou je resp. 
bude významným zdrojom vibrácií, čoho dôkazom sú sťažnosti obyvateľov našej obce v 
súvislosti s prejazdom nákladných vozidiel a poľnohospodárskej techniky skupiny Agromačaj 
cez intravilán.  
V.  
Do rozsahu hodnotenia žiadame zaradiť požiadavku na vypracovanie hlukovej štúdie so 
špecifickým dôrazom na vplyv hluku na územie obce Žlkovce a jej obyvateľov, a to napr. z 
dopravy ako aj priamo zo skladového areálu Ratkovce.  
Nakoľko areál je situovaný na vyvýšenine nad okolitým terénom, máme obavy zo šírenia hluku 
do širšieho okolia.  
V zámere sa uvádza:  
"Odpady vzniknuté pri spracovaní v rámci celého areálu sa dočasne skladujú v kontajneroch 
resp. na vlečke a odvážajú na ďalšie zapracovanie do pôdy investora resp. sa odvážajú na 
bioplynovú stanicu do Kostolnej pri Dunaji na ďalšie použitie pri výrobe bioplynu spoločnosti 
AGROMAČAJ a. s. Kráľová pri Senci."  
Do rozsahu hodnotenia žiadame zaradiť požiadavku na vypracovanie detailného popisu ako, 
ako dlho a v akom množstve sa budú skladovať tieto odpady a ako bude zabezpečené, že nebudú 
zdrojom zápachu pre okolie (aj pri preprave).  
V zámere sa uvádza, že kanalizácia bude zvedená do žumpy. Do rozsahu hodnotenia žiadame 
doplniť požiadavku na vyhodnotenie vplyvov spojených s odvážaním obsahu žumpy do 
čistiarne odpadových vôd (množstvo; dopravná záťaž; miesto, kam sa obsah žumpy bude 
voziť).  
 
Strana č. 13 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
VI.  
V zámere sa uvádza, že v areáli sa bude zelenina aj spracovávať. Nakoľko pri stretnutiach s 
predstaviteľmi obce Žlkovce bolo deklarované, že v areáli sa zelenina bude len dočasne 
skladovať pred prevozom do Kráľovej pri Senci, žiadame, aby:  
1. 
v podmienkach záverečného stanoviska resp. iného rozhodnutia vydaného v tomto EIA 
konaní bolo určené, že v Skladovom areáli Ratkovce sa zelenina nesmie spracovávať žiadnou 
formou, ktorá by zahŕňala jej umývanie vodou resp. pri ktorej by vznikala odpadová voda  
2. 
do rozsahu hodnotenia bola zaradená požiadavka na presné špecifikovanie postupov, 
akými bude zelenina v skladovom areáli Ratkovce spracovávaná.  
VII.  
V zámere sa uvádza: "V zmysle zákona č. 24/2006 Z. z. o posudzovaní vplyvov na životné 
prostredie a o zmene a doplnení niektorých zákonov v znení neskorších predpisov nebude 
navrhovaná činnosť predstavovať novú činnosť. Poľnohospodárska činnosť sa v danom areáli 
v minulosti prevádzkovala, dôjde len k jej obnove pre rastlinnú výrobu resp. skladovanie 
poľnohospodárskych komodít."  
"Funkcia ako aj výmera predmetného areálu pre účely poľnohospodárskej výroby zostávajú 
zachované."  
S uvedeným hodnotením zásadne nesúhlasíme. Navrhovaná činnosť sa charakterom bude 
zásadne odlišovať od charakteru v dávnejšej minulosti (chov hovädzieho dobytka a ošípaných) 
či nedávnej minulosti (existujúci sklad obilia). Činnosť sa zásadným spôsobom mení a rozširuje 
(aj s prihliadnutím na počet pracovníkov, použité technológie, navýšenie dopravnej záťaže, 
vybudovanie nového cestného napojenia, výtlačného potrubia a odvodu vôd do Maniviera), 
rozširuje sa aj samotný areál, minimálne smerom na sever a východ, ako vidno aj zo satelitných 
snímok.  
VIII.  
Žiadame, aby v podmienkach záverečného stanoviska resp. iného rozhodnutia vydaného v 
tomto EIA konaní bolo určené, že:  
1. 
počas povodňového prietoku v kanáli Manivier nebudú cez výusť výtlačného potrubia 
vypúšťané žiadne vody do toku Manivier  
2. 
výtlačné potrubie do kanála Manivier bude využívané výhradne na odvod vyčistených 
dažďových vôd v kvalite určenej štátnym vodoprávnym orgánom v rozhodnutí podľa §21 
vodného zákona č. 364/2004 Z.z. v znení neskorších predpisov.  
3. 
Navrhovateľ 4 x ročne vykoná na vlastné náklady Nezávislú kontrolu vody v retenčnej 
nádrži a výsledky kontroly zašle bez zbytočného odkladu obci Žlkovce.  
4. 
vypúšťanie vôd do Maniviera je možné len v prípade, ak bolo vykonané kosenie koryta 
a oboch brehov kanála Manivier v rozsahu od výpustu dažďovej kanalizácie po most cez 
Manivier pred Dudváhom a to 2 x ročne:  
• 1 x do konca mája príslušného kalendárneho roka a  
• 1 x v termíne podľa potreby – po dohode Navrhovateľa so správcom toku Slovenským 
vodohospodárskym podnikom. Kosenie podľa tejto odrážky zabezpečí Navrhovateľ do 10 dní 
odo dňa oznámenia požiadavky obce Žlkovce doručenej Navrhovateľovi.  
Tieto požiadavky odôvodňujeme zmluvnými podmienkami pre zriadenie vecného bremena pre 
uloženie výtlačného potrubia na pozemku obce Žlkovce. Tieto podmienky majú chrániť 
občanov obce Žlkovce bývajúcich v okolí Maniviera a ich majetok. 
Vyjadrenie OÚ Hlohovec, OSŽP: Stanovisko obce Žlkovce sa berie na vedomie. Opodstatnené 
pripomienky budú uvedené vo výrokovej časti rozhodnutia. Dopravná štúdia preukázala, že 
navrhovaná činnosť nebude mať vplyv na dopravu. Takisto je chybne uvedené, že sa zelenina 
bude v hale aj spracovávať, pôjde výlučne o jej skladovanie. Všetky náležitosti vo veci 
vypúšťania prečistených vôd do vodného toku Manivier, ako i prípadné odbery vzoriek,  upraví 
príslušný orgán štátnej vodnej správy vo svojom povolení.  
Strana č. 14 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
2. Trnavský samosprávny kraj, (list č. 08137/2025/OÚPŽP-2/Re zo dňa 26.03.2025):  
K predloženému zámeru nemá oddelenie územného plánovania a životného prostredia TTSK 
pripomienky a nepožaduje jeho posudzovanie podľa zákona č. 24/2006 Z. z. o posudzovaní 
vplyvov na životné prostredie, keďže ide o využitie existujúceho areálu na účel, ktorému daný 
areál slúžil už v minulosti. Umiestnenie skladových priestorov v blízkosti plôch, na ktorých 
bude uskladňovaná komodita pestovaná je výhodné z hľadiska dopravy, ekonomiky prevádzky 
a znížením zvozovej oblasti aj z pohľadu životného prostredia najmä v súvislosti s nižšími 
emisiami dopravných prostriedkov. 
Vyjadrenie OÚ Hlohovec, OSŽP: OÚ Hlohovec, OSŽP berie na vedomie. 
 
3. Okresný úrad Trnava, odbor opravných prostriedkov (list č. OU-TT-OOP6-
2025/023716 zo dňa 19.03.2025): 
Tunajší úrad uvádza, že pred realizáciou navrhovanej činnosti bude potrebné zosúladiť právny 
stav pozemkov vedených v katastri nehnuteľností ako orná pôda s ich skutkovým stavom, a to 
v súlade so zákonom č. 220/2004 Z.z. Vzhľadom k vyššie uvedenému, Okresný úrad Trnava, 
odbor opravných prostriedkov, pozemkový referát, súhlasí s realizáciou navrhovanej činnosti 
„Skladový areál Ratkovce“. 
Vyjadrenie OÚ Hlohovec, OSŽP: OÚ Hlohovec, OSŽP berie na vedomie. 
 
4. Okresný úrad Trnava, odbor cestnej dopravy a pozemných komunikácií (list č. OU-
TT-OCDPK-2025/023827/Ja zo dňa 26.03.2025): 
- 
Navrhovaná stavba bude pripojená na cestu III/1312 novou účelovou komunikáciou 
v km 0,713 vpravo a ovplyvní križovatku ciest II/504 a III/1312 mimo zastavaného 
územia. 
- 
V zámere je vypracované kapacitné posúdenie dotknutých križovatiek bez vytvorenia 
prídavných manévrovacích a odbočovacích pruhov. 
- 
Podľa kapacitného posúdenia bude navrhované dopravné napojenie na cestu III/1312 
ako i existujúca križovatka ciest II/504 a III/1312 vyhovovať výhľadovému 
dopravnému zaťaženiu aj vo výhľadovom roku 2045 s dostatočnou kapacitnou 
rezervou. 
- 
Zámer uvádza, že skladový areál bude mať poľnohospodárske využitie, doprava, najmä 
nákladná, bude sezónneho charakteru, nákladná doprava nad 12 t a traktory budú 
smerované na cestu II/504. 
- 
Uvažovaný počet traktorov s prívesom v trvaní 5 týždňov/rok je 57/24h, nákladných 
vozidiel N3 s prívesom v trvaní 3 mesiace/rok je 15 NA/24h a v ostatnom období 
v trvaní 8 mesiacov na úrovni 15 ťažkých nákladných vozidiel/24h. 
- 
Projektovú dokumentáciu žiadame spracovať v zmysle platných STN, technických 
predpisov a v súlade s platnou legislatívou a predložiť na Okresný úrad Trnava, odbor 
cestnej dopravy a pozemných komunikácií, Trnavský samosprávny kraj, Správu 
a údržbu ciest TTSK a Okresnému riaditeľstvu Policajného zboru – Okresnému 
dopravnému inšpektorátu na vyjadrenie. 
- 
Uvedené orgány si vyhradzujú právo uplatniť požiadavky na vybudovanie prídavných 
pruhov na ceste, ak to bude vyžadovať bezpečnosť cestnej premávky. 
- 
Po preštudovaní zámeru nepožadujeme z hľadiska záujmov sledovaných tunajším 
úradom zámer ďalej posudzovať podľa zákona o posudzovaní vplyvov. 
Vyjadrenie OÚ Hlohovec, OSŽP: OÚ Hlohovec, OSŽP berie na vedomie. Časť pripomienok 
bola zapracovaná do výrokovej časti rozhodnutia. 
Strana č. 15 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
5. Regionálny 
úrad 
verejného 
zdravotníctva 
so 
sídlom 
v Trnave 
(List 
č. 
RÚVZTT/OPPL/1250/3003/2025 zo dňa 24.03.2025: 
S návrhom zámeru sa súhlasí: Súčasne sa požaduje: 
Výsledkami merania hluku v ďalšom stupni riešenia zámeru navrhovanej činnosti preukázať 
dodržiavanie najvyšších prípustných hodnôt hluku zo stacionárnych (chladiarenská technológia 
a ohrev pre sklad cibule) a mobilných zdrojov hluku na najbližšie chránené objekty v zmysle 
Vyhlášky MZ SR č. 549/2007 Z. z., ktorou sa ustanovujú podrobnosti o prípustných hodnotách 
hluku, infrazvuku a vibrácii a o požiadavkách na objektivizáciu hluku, infrazvuku a vibrácií v 
životnom prostredí v znení neskorších predpisov. 
Vyjadrenie OÚ Hlohovec, OSŽP: OÚ Hlohovec, OSŽP berie na vedomie. Vypracovanie 
hlukovej štúdie bolo navrhovateľovi určené v podmienkach tohto rozhodnutia. 
 
6. Okresný úrad Hlohovec, odbor krízového riadenia (list č. OU-HC-OKR-2025/000397 
zo dňa 12.03.2025): 
Z hľadiska potrieb civilnej ochrany nemáme žiadne pripomienky. 
Vyjadrenie OÚ Hlohovec, OSŽP: OÚ Hlohovec, OSŽP berie na vedomie. 
7. Okresný úrad Hlohovec, odbor starostlivosti o životné prostredie, štátna vodná správa 
(list č. OU-HC-OSZP-2025/000474-002 zo dňa 31.03.2025): 
- 
Zabezpečiť dodržanie všetkých zákonných ustanovení na ochranu povrchových vôd 
a podzemných vôd a na ochranu pred povodňami. 
- 
Pri realizácii prác dbať o ochranu podzemných vôd a povrchových vôd a zabrániť 
prípadnému nežiadúcemu úniku znečisťujúcich látok do pôdy, podzemných vôd 
a povrchových vôd. 
- 
Realizáciou stavby nesmú byť zhoršené odtokové pomery v území. 
- 
Na uskutočnenie stavby, ktorá je miestnou komunikáciou, je potrebný súhlas tunajšieho 
orgánu štátnej vodnej správy podľa § 27 ods. 1 písm. b) zákona č. 364/2004 Z. z. 
o vodách a o zmene zákona Slovenskej národnej rady č. 372/1990 Zb. o priestupkoch 
v znení neskorších predpisov (vodný zákon) v znení neskorších predpisov (ďalej len 
„vodný zákon“). 
- 
Na uskutočnenie transformačnej stanice je potrebný súhlas tunajšieho orgánu štátnej 
vodnej správy podľa § 27 ods. 1 písm. c) vodného zákona. 
- 
Žumpy nie sú podľa § 52 ods. 1 vodného zákona vodnými stavbami a realizujú sa na 
základe ohlásenia alebo stavebného povolenia, ktoré vydáva obec ako príslušný 
stavebný úrad. 
- 
Podľa legislatívy platnej do 31.03.2025 (vodný zákon a stavebný zákon) sú SO-10 
retenčná nádrž + SO-11 Areálová dažďová kanalizácia (čistá a zaolejovaná) + SO-12 
Výtlaková dažďová kanalizácia + SO-13 Areálový vodovod podľa § 52 vodného zákona 
vodnými stavbami a stavebným úradom príslušným pre ich povolenie bude podľa § 26 
ods. 3 vodného zákona tunajší orgán štátnej vodnej správy. 
- 
Stavebník je povinný požiadať tunajší orgán štátnej vodnej správy o povolenie na 
osobitné užívanie vôd podľa § 21 ods. 1 písm. d) vodného zákona na vypúšťanie vôd 
z povrchového odtoku zo striech navrhovaných objektov a existujúceho skladu a zo 
spevnených plôch a parkovísk areálu prostredníctvom navrhovanej dažďovej 
kanalizácie (SO11), do retenčnej nádrže RN (SO10), s následným ich odvedením do 
prečerpávacej šachty PŠ cez navrhovaný výustný objekt do povrchových vôd do 
Manivierského kanála. 
- 
K vydaniu povolenia na osobitné užívanie vôd je potrebné predložiť súhlasné 
stanovisko správcu Manivierského kanála a pri realizácii dodržať jeho podmienky. 
Strana č. 16 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
- 
Vody z povrchového odtoku odvádzané z komunikácií nesmú obsahovať látky, ktoré 
môžu nepriaznivo ovplyvniť kvalitu povrchových vôd a podzemných vôd. 
- 
Všetky plochy, pri ktorých sa predpokladá znečistenie látkami, ktoré môžu nepriaznivo 
ovplyvniť kvalitu povrchovej vody a podzemnej vody, musia byť konštrukčne riešené 
ako nepriepustné tak, aby vody z povrchového odtoku voľne neodtekali do terénu, ale 
boli odvádzané dažďovou kanalizáciou cez kapacitne vyhovujúci odlučovač ropných 
látok. 
- 
Kvalita vyčistenej vody z povrchového odtoku z odlučovača ropných látok musí byť 
v súlade s požiadavky Slovenského vodohospodárskeho podniku Piešťany. 
- 
Zaobchádzanie so znečisťujúcimi látkami v rámci stavby a prevádzky musí byť v súlade 
s ustanoveniami § 39 vodného zákona a vyhlášky 200/2018 Z. z., ktorou sa ustanovujú 
podrobnosti o zaobchádzaní so znečisťujúcimi látkami, o náležitostiach havarijného 
plánu a o postupe pri riešení mimoriadneho zhoršenia vôd. 
- 
V ďalšom stupni schvaľovacieho procesu (stavebné povolenie na vodné stavby) 
predložiť súhlasné stanovisko vlastníka a prevádzkovateľa verejného vodovodu – 
z pohľadu kapacitných možností k napojeniu sa na existujúci verejný vodovod. 
- 
V prípade,  ak budú pri umývaní zeleniny pred skladovaním vznikať odpadové vody, 
žiadame v ďalšom stupni schvaľovacieho procesu vyriešiť nakladanie s týmito vodami. 
- 
Vzhľadom na riešenie dôsledkov sucha a nedostatku vody požadujeme prednostne 
odvádzať neznečistené vody z povrchového odtoku zo striech navrhovaných objektov 
do podzemných vôd, napr. prostredníctvom vsakovacích objektov, dažďových záhrad, 
jazierok a pod. 
- 
Za dodržania týchto podmienok nežiadame zámer ďalej posudzovať. 
Vyjadrenie OÚ Hlohovec, OSŽP: OÚ Hlohovec, OSŽP berie na vedomie. Časť pripomienok 
bola zapracovaná do výrokovej časti rozhodnutia. 
 
8. Okresný úrad Hlohovec, odbor starostlivosti o životné prostredie, štátna správa 
ochrany prírody a krajiny (list č. OU-HC-OSZP-2025/000382-002 zo dňa 11.03.2025): 
- 
Na predmetnej lokalite platí I. stupeň územnej ochrany prírody a krajiny v zmysle § 12 
zákona č. 543/2002 Z. z. o ochrane prírody a krajiny v znení neskorších predpisov 
(ďalej len „zákon o ochrane prírody“). Dotknuté územie nezasahuje do chránených 
území a nezahrňuje tiež žiadny vyhlásený chránený strom podľa ustanovení zákona 
o ochrane prírody. Navrhovaná činnosť nie je súčasťou chráneného vtáčieho územia ani 
územia európskeho alebo národného významu. 
- 
Z hľadiska záujmov ochrany prírody a krajiny je potrebné, aby v navrhovanom zámere 
boli dodržané všetky opatrenie na zmiernenie vplyvov na životné prostredie. V zmysle 
§ 3 ods. 3 zákona o ochrane prírody vytváranie a udržiavanie územného systému 
ekologickej stability je verejným záujmom. Podnikatelia a právnické osoby, ktorí 
zmýšľajú vykonávať činnosť, ktorou môžu ohroziť alebo narušiť územný systém 
ekologickej stability, sú povinní zároveň navrhnúť opatrenia, ktoré prispejú k jeho 
vytváraniu a udržiavaniu. 
- 
V predloženom zámere je potrebné vytvoriť priestor na výsadbu izolačnej zelene 
formou hustého zapojeného porastu tvoreného vzrastlými, geograficky pôvodnými 
drevinami, so zastúpenými stálo zelenými druhmi, ktoré zapadnú do okolitého 
prostredia. Zeleň by okrem estetickej funkcie mala plniť zároveň aj protiemisnú funkciu 
na zníženie emisií znečisťujúcich látok z daných objektov a súvisiacej dopravy. Sadové 
úpravy zrealizovať najneskôr do kolaudácie stavby, zabezpečiť autorský dozor 
a následnú starostlivosť o dreviny v súlade s § 47 ods. 2 zákona o ochrane prírody. 
Strana č. 17 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
- 
Po zhliadnutí zámeru navrhovanej činnosti nepožadujeme navrhovanú činnosť ďalej 
posudzovať za predpokladu dodržania všetkých legislatívnych požiadaviek 
a pripomienok. 
Vyjadrenie OÚ Hlohovec, OSŽP: OÚ Hlohovec, OSŽP berie na vedomie. Časť pripomienok 
bola zapracovaná do výrokovej časti rozhodnutia. 
 
9. Okresný úrad Hlohovec, odbor starostlivosti o životné prostredie, štátna správa 
ochrany ovzdušia (list č. OU-HC-OSZP-2025/000385-002 zo dňa 17.03.2025): 
- 
Pre potreby vykurovania skladu cibule v rámci SO 09 – Sklad zeleniny č. 2 sú navrhnuté 
priamo výhrevné ohrievače typu GA 85 E zásobované propánom v počte 25 ks pre 5 
boxový sklad s celkovým menovitým tepelným príkonom 2,325 MW (výkon jedného 
ohrievača je 0,093 MW), a preto bude predmetná stavba kategorizovaná v zmysle 
Vyhlášky MŽP SR č. 248/2023 Z. z. o požiadavkách na stacionárne zdroje 
znečisťovania ovzdušia ako nový stredný zdroj znečisťovania ovzdušia. 
- 
Z dôvodu vzniku nového stredného zdroja znečisťovania ovzdušia je nutné požiadať 
tunajší úrad o vydanie súhlasu podľa § 26 a povolenia zdroja podľa § 27 zákona č. 
146/2023 Z. z. o ochrane ovzdušia a o zmene a doplnení niektorých zákonov (ďalej len 
„zákon o ochrane ovzdušia“). Žiadosť o vydanie súhlasu musí obsahovať ustanovené 
náležitosti podľa prílohy č. 6 zákona o ochrane ovzdušia. 
- 
V prípade, že sa uvažuje s prevádzkou chladiacich zariadení, klimatizačných zariadení, 
tepelných čerpadiel, stacionárnych systémov požiarnej ochrany a hasiacich prístrojov 
upozorňujeme prevádzkovateľa na plnenie povinností ustanovených v zákone č. 
286/2009 Z. z. o fluórovaných skleníkových plynoch a o zmene a doplnení niektorých 
zákonov v znení neskorších predpisov. 
- 
Okresný úrad Hlohovec, odbor starostlivosti o životné prostredie nepožaduje ďalšie 
posudzovanie predloženého zámeru. 
Vyjadrenie OÚ Hlohovec, OSŽP: OÚ Hlohovec, OSŽP berie na vedomie. Časť pripomienok 
bola zapracovaná do výrokovej časti rozhodnutia. 
 
10. Okresný úrad Hlohovec, odbor starostlivosti o životné prostredie, štátna správa 
odpadového 
hospodárstva 
(list 
č. 
OU-HC-OSZP-2025/000388-002 
zo 
dňa 
11.03.2025): 
K predloženému zámeru nemáme žiadne pripomienky a nežiadame ho posudzovať podľa 
zákona o posudzovaní vplyvov. 
 
V rámci zisťovacieho konania boli doručené 2 nevyžiadané stanoviská v zmysle § 29 ods. 
5 zákona o posudzovaní vplyvov od Obyvateľov obec Ratkovce listom zo dňa 17.03.2025 a od 
Občianskeho združenia Chceme zdravú krajinu listom zo dňa 31.03.2025. 
Obyvatelia obce Ratkovce žiadajú vykonať odborné hlukové posúdenie, zabezpečiť 
výsadbu zelene po obvode celého areálu a dohliadať na to, aby poľnohospodárske vozidlá 
neznečisťovali miestne komunikácie. 
OÚ Hlohovec, OSŽP vzhľadom na obsah vyššie uvedeného nevyžiadaného stanoviska 
uvádza, že navrhovateľovi v podmienkach tohto rozhodnutia je určená povinnosť vypracovať 
hlukovú štúdiu, realizovať výsadbu izolačnej zelene na zamedzenie hlučnosti a prašnosti 
a dodržiavať čistotu miestnych komunikácií. 
Strana č. 18 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
Občianske združenie Chceme zdravú krajinu žiadalo zámer posudzovať podľa zákona 
o posudzovaní vplyvov z toho dôvodu, že údaje v zámere nezodpovedali skutočnosti, nakoľko 
sú predmetné skladové haly už postavené. Žiadalo doložiť aktuálny popis skutočného stavu 
riešeného územia, všetky aktuálne rozhodnutia. Ďalej žiadalo vypracovať štúdiu dopravnej 
záťaže a aby doprava bola vedená cez cestné komunikácie vedúce cez intravilán obce Žlkovce. 
Občianske združenie namieta akékoľvek zásahy do vodného toku Manivier. Ďalej nesúhlasí 
s tvrdením, že navrhovaná činnosť nemá vplyv na krajinu a jej scenériu, nakoľko už nie je 
dominantou obce kostol. Žiada vypracovať hlukovú štúdiu, ozrejmiť nový počet pracovných 
miest, vykonať kontrolu vzoriek v retenčnej nádrži a vypúšťanie vôd do Manieviera podmieniť 
kosením. 
OÚ Hlohovec, OSŽP vzhľadom na obsah vyššie uvedeného nevyžiadaného stanoviska 
uvádza, že nejde o ojedinelý prípad, kedy by proces posudzovania prebehol až po samotnej 
výstavbe navrhovanej činnosti. Podľa slov navrhovateľa išlo o činnosť, ktorá sa javila 
podlimitná, avšak pri jej výstavbe bolo nutné pristúpiť k navýšeniu kapacity. Nakoľko sklady 
boli už rozostavané, navrhovateľ sa rozhodol ich najprv dokončiť, a až potom požiadať 
o zisťovacie konanie, nakoľko si bol vedomý, že navrhovaná činnosť podlieha zisťovaciemu 
konaniu a nechcel ho obísť. Opodstatnené pripomienky z tohto stanoviska, ktoré je totožné zo 
stanoviskom obce Žlkovce, budú uvedené vo výrokovej časti rozhodnutia. Dopravná štúdia 
preukázala, že navrhovaná činnosť nebude mať vplyv na dopravu. Takisto je chybne uvedené, 
že sa zelenina bude v hale aj spracovávať, pôjde výlučne o jej skladovanie. Všetky náležitosti 
vo veci vypúšťania prečistených vôd do vodného toku Manivier, ako i prípadné odbery vzoriek,  
upraví príslušný orgán štátnej vodnej správy vo svojom povolení. Navrhovateľovi bude 
nariadená hluková štúdia, ako aj výsadba izolačnej zelene. Ostatné pripomienky berieme ako 
neopodstatnené, nakoľko ide o činnosť, ktorá podporuje potravinovú samostatnosť a lokálnu 
produkciu v danom regióne. 
OÚ Hlohovec, OSŽP vyzval navrhovateľa, aby sa písomne vyjadril k stanoviskám 
dotknutých orgánov. Navrhovateľ dňa 24.04.2025 predložil na tunajší úrad rozhodnutie 
Spoločného obecného úradu so sídlom v Leopoldove o odstránení stavieb č. 677/2023-DŠ zo 
dňa 27.10.2023, súhlasné stanovisko spoločnosti JAVYS, a.s, 919 30 Jaslovské Bohunice 360 
na vyústenie dažďových vôd do Manivierskeho kanála č. 2024/03973/4300/Šťa zo dňa 
14.05.2024, súhlasné stanovisko Slovenského vodohospodárskeho podniku, š.p. č. SVP 
12879/2024/2 zo dňa 25.06.2024, stanovisko príslušného orgánu pre posudzovanie vplyvov na 
životné prostredie č. OU-HC-OSZP-2024/001145-002 zo dňa 28.10.2024, prerušenie konania 
o dodatočnom povolení stavby č. 237/2025 zo dňa 19.03.2025. K stanoviskám dotknutých 
orgánov uviedol nasledovné: 
1. Stanovisko Okresného úradu Trnava, odbor opravných prostriedkov: 
Uvedené stanovisko a požiadavky budú akceptované v plnom rozsahu. 
2. Stanovisko Regionálneho úradu verejného zdravotníctva so sídlom v Trnave: 
Uvedené stanovisko a požiadavky budú akceptované v plnom rozsahu. Odborne 
spôsobilou osobou bude preukázané dodržanie najvyšších prípustných hodnôt hladiny 
hluku stacionárnych aj mobilných zdrojov hluku v zámere „Skladový areál Ratkovce“ 
v zmysle Vyhlášky MZ SR č. 549/2007 Z. z. 
3. Stanovisko Okresného úradu Hlohovec, odboru starostlivosti o životné prostredie, 
štátnej správy ochrany prírody a krajiny: 
Uvedené stanovisko a požiadavky budú akceptované v plnom rozsahu. Druh zelene 
bude vybratý podľa požiadaviek dotknutej obce na ktorej sa stavba nachádza. Zeleň 
bude plniť nielen estetickú aj protiemisnú funkciu. Sadové úpravy budú realizované 
najneskôr do kolaudácie stavby a navrhovateľ zabezpečí aj následnú starostlivosť o 
dreviny v súlade s § 47 ods. 2 zákona č. 543/2002 Z. z. o ochrane prírody. 
Strana č. 19 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
4. Stanovisko Okresného úradu Hlohovec, odboru starostlivosti o životné prostredie, 
štátnej vodnej správy. 
Vodná stavba zámeru Skladový areálu Ratkovce (tj. SO-10, SO-11, SO-12, SO-13) je 
navrhnutá nad rámec požadovaný aktuálnym zákonom o vodách č. 364/2004 Z.z., 
nakoľko implementuje nielen požiadavky správcu povodia-SVP š.p. OZ Piešťany, 
vlastníka kanála Manivier-JAVYS, a.s., dotknutých obcí Ratkovce a Žlkovce, ale v 
neposlednom rade aj MŽP SR schválenej koncepciu vodnej politiky SR platnú do roku 
2030 s výhľadom do roku 2050 vytvorenú na adaptáciu SR voči zmenám klímy. Tz., že 
vodná stavba reflektuje najmodernejšie vodohospodárske trendy a prístupy na ochranu 
a zadržiavanie vôd. 
Pôvodným zámerom navrhovateľa bolo všetku dažďovú vodu z areálu umiestniť po 
prečistení do vsakov pod stavebným pozemkom, čo z dôvodu komplikovaných 
vsakovacích pomerov na lokalite overených inžiniersko - geologickým posudkom 
nebolo realizovateľné (približne 16 m nepriepustných ílov na pozemku PD Ratkovce 
overených hydrogeologickým prieskumom GEO, spol. s r.o., Nitra z 10/2023). Nový 
systém vodnej stavby bol preto navrhnutý s cieľom čo možno najväčšieho využitia 
zrážkových vôd nasledovne: 
Zrážková (dažďová) voda z povrchového odtoku striech budov je čistená v lapačoch 
splavenín a filtračných šachtách, následne odteká do retenčnej nádrže. Dažďová voda z 
nepriepustných spevnených plôch a parkovísk s potencionálnym úkapom olejov je 
vyčistená certifikovaným odlučovačom ropných látok na max. hodnotu 0,1 mg 
Nepolárnych extrahovateľných látok / 1 liter vody, následne je voda odvedená do 
retenčnej nádrže. Skladový areál Ratkovce je navrhnutý na uskladnenie rastlinnej 
prvovýroby (zeleniny) a nie na jej umývanie a balenie zeleniny. Zelenina sa pred 
skladovaním umývať nemôže, pretože by podľahla hnilobnému procesu. Naopak 
cieľom je čo najskoršia stabilizácia zeleniny v chladených skladoch.  
Údaje o množstvách splaškových vôd jasne uvádza kapitola „2.2. VODY, Počas 
výstavby, Počas prevádzky“. Splaškové vody počas prevádzky budú vedené do 
vodotesných žúmp, nakoľko napojenie na verejnú kanalizáciu bolo neekonomické 
(obecná kanalizácia s ČOV nie je v dosahu areálu a objem splaškových vôd nie je 
významný, návrh prípojky splaškovej kanalizácie nie je preto rentabilný). Z vyššie 
uvedených dôvodov v areáli nie sú potrebné žiadne ďalšie vodné stavby (ako napr. 
ČOV) na čistenie iného druhu odpadových vôd. 
Dažďová voda po prečistení gravitačne odteká do požiarnych nádrží s vrchným 
prepadom, čím vytvára stálu zásobu požiarnej vody 90 m3 bez potreby čerpania 
podzemnej vody požiarnou studňou, čím neguje potrebu čerpania čistej podzemnej vody 
na prípadné požiarne účely. 
Prepad z poslednej požiarnej nádrže je odvedený do retenčnej nádrže prečistených 
dažďových vôd, ktorá tvorí ďalší vodný rezervoár, tentokrát o maximálnom objeme 
2137 m3. Retenčná nádrž je otvorená, čo umožňuje čistej vode odparovanie do okolia, 
tým prispieva k zlepšeniu malého vodného obehu vody, lokálnej mikroklímy. V 
budúcnosti môže slúžiť na jej ďalšie využitie na závlahu okolitej zelene. V prípade 
dlhotrvajúcich zrážok, či povodňového stavu retenčná nádrž v areáli zachytí okamžité 
množstvo 646,92 l/s a prečerpáva do toku Manivier len 25 l/s po odoznení povodňového 
stavu a znížení hladiny v kanáli, regulovane a v množstve odsúhlasenom SVP š.p. OZ 
Piešťany, čím rešpektuje požiadavku o regulácií odtoku tak, aby nedošlo k zhoršeniu 
prípadnej povodňovej situácie nižšie v obci Žlkovce, či vymytiu kanála Manivier a 
koryta toku Horný Dudváh. Vodný tok Manivier (pravostranný prítok toku Horný 
Dudváh) je umelo vytvorený kanál, ktorým sú odvádzané dažďové vody z areálu JE 
Jaslovské Bohunice a povrchových vôd z priľahlých poľnohospodársky využívaných 
pozemkov Manivierskej doliny. 
Strana č. 20 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
Nový Skladový areál Ratkovce bude do kanála odvádzať rovnako výhradne prečistenú 
dažďovú vodu zo spevnených plôch (žiaden iný druh odpadových vôd). S týmto 
navrhovaným riešením vodnej stavby súhlasil vlastník kanála Manivier- JAVYS, a.s. v 
stanovisku č. 2024/03973/4300/Šťa zo dňa 14.05.2024 aj správca povodia SVP š.p., OZ 
Piešťany v stanovisku č. SVP 12879/2024/2 zo dňa 25.06.2024. Na užívanie, resp. 
trvalú prevádzku vodnej stavby, umiestnenej v koryte toku (okrem iného) žiada SVP 
š.p. OZ Piešťany vypracovať podľa § 10 ods. 2 písm. d) citovaného zákona povodňový 
plán zabezpečovacích prác s jeho odsúhlasením SVP š.p. OZ Piešťany a finálne 
Okresným úradom Hlohovec. Z priložených stanovísk dotknutých strán- JAVYS, a.s. č. 
2024/03973/4300/Šťa zo dňa 14.05.2024 a SVP š.p., OZ Piešťany č. SVP 12879/2024/2 
zo dňa 25.06.2024 a OÚ Hlohovec, č. OU-HC-OSZP-2025/000474-002 31.03.2025 sú 
zrejme požiadavky, ktoré boli na navrhovateľa MAČAJ, a.s. kladené na ochranu práv 
dotknutých strán. Citované stanoviská Vám prikladáme v prílohe tohto vyjadrenia. 
5. Stanovisko obce Žlkovce: 
Navrhovateľ- spoločnosť MAČAJ, a.s. podané stanoviskom Obce Žlkovce č. OcÚ ŽI - 
2025/044 zo dňa 31.03.2025 považuje v celom rozsahu za neopodstatnené a účelové z 
dôvodov uvedených v ďalších odsekoch tohto vyjadrenia. 
Do katastrálneho územia Obce Žlkovce zasahuje zo 14tich stavebných objektov zámeru 
„Skladový areál Ratkovce“ iba jediný objekt- „SO-12 Výtlaková kanalizácia 
vyčistených dažďových vôd“, konkrétne sa jedná o plastové potrubie priemeru 20cm 
vedúce cez pozemok na parcele č. 1413/1, k.ú. Žlkovce, vo vlastníctve Obce Žlkovce 
zapísaný na LV 600, naviac vedené pod zemou, preto žiadnym spôsobom nemôže 
negatívne ovplyvniť Obec Žlkovce. Obec Žlkovce leží na Dolnovážskej nive pod pätou 
najvýchodnejšieho výbežku Trnavskej tabule, čo znemožňuje priamy výhľad z Obce 
Žlkovce na zámer „Skladový areál Ratkovce“ umiestnený za stromami na Trnavskej 
tabuli. 
K pripomienkam harmonogramu plánu uvedenom v kapitole č. „7. Termín začatia a 
skončenia výstavby a prevádzky navrhovanej činnosti, je uvedené citujem:“ Výstavba 
sa predpokladá nasledovne; 
Zahájenie výstavby: 1.Q/2025 
Ukončenie výstavby: 4.Q/2025 
Doba výstavby: 9 mesiacov 
Zahájenie skúšobnej prevádzky: 3.Q /2025“ koniec citácie, čo potvrdzuje, že sa jedná 
len o predpoklad a nie presný termín. Zároveň treba podotknúť, že zdržanie na projekte 
„Skladový areál Ratkovce“ vzniklo už v procese prípravy projektovania stavby (najmä 
stavebného objektu SO-12 Výtlaková dažďová kanalizácia a majetkového 
vysporiadania, konkrétne poslednou zmluvou o budúcej zmluve o zriadení vecného 
bremena (ďalej len  „ZoBZoZVB“) medzi povinným z vecného bremena (VB)- Obcou 
Žlkovce a Oprávneným z VB spoločnosťou MAČAJ, a.s., ktorá bola Obci Žlkovce 
zaslaná dňa 26.03.2024, a podpísaná 09.10.2024. V odseku 2. článku II Predmet zmluvy 
sa zmluvné strany dohodli, že najneskôr do 12 mesiacov po vydaní stavebného 
povolenia bude ZoBZoZVB implementovaná spolu so všetkými požiadavkami obce 
Žlkovce do Zmluvy o zriadení vecného bremena. Stanovisko Obce Žlkovce vydané pod 
č. OcÚ ŽI-2025/044 zo dňa 31.03.2025 uvádza duplicitné požiadavky MAČAJ, a.s. ako 
sú uvedené v ZoBZoZVB z 09.10.2024, ktoré naviac ešte stanovisko č. OcÚ ŽI- 
2025/044 zo dňa 31.03.2025 rozširuje, čo považujeme za účelové naťahovanie procesu 
zisťovacieho konania EIA. 
K pripomienkam uvedeným v stanovisku Obce Žlkovce č. OcÚ ŽI-2025/044 zo dňa 
31.03.2025 ohľadom EIA konania podotýkame, že pôvodný rozsah projektu nebol celý 
„Skladový 
areál 
Ratkovce“ 
ako 
je 
aktuálne 
uvedený 
v 
zámere 
https://www.enviroportal.sk/eia/detail/skladovy-areal-ratkovce, 
ale 
pôvodne 
Strana č. 21 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
navrhovateľ uvažoval postaviť iba jeden sklad a spevnené plochy. Až rozšírením 
projektu o ďalšie vyvolané stavby (napr. sklad č.2, dažďovú kanalizáciu do Manivier, 
prístupovú cestu etc.) sa rozsah navýšil a až v stanovisku OÚ Hlohovec, odbor 
starostlivosti o ŽP č. OU-HC-OSZP-2024/001145-002 zo dňa 28.10.2024 k finálnemu 
projektu celej stavby určil, že „uvedená činnosť podlieha zisťovaciemu konaniu podľa 
zákona č. 24/2006 Z. z. o posudzovaní vplyvov na životné prostredie, nakoľko podľa 
Prílohy č. 8, kapitoly 9. Infraštruktúra, položka č. 16: Projekty rozvoja obcí vrátane a) 
pozemných stavieb alebo ich súborov (komplexov), ak nie sú uvedené v iných 
položkách tejto prílohy, sa zisťovacie konanie vykonáva od prahovej hodnoty v 
zastavanom území od 10 000 m2.“ 
K vypracovaniu zámeru k zisťovaciemu konaniu podľa zákona č. 24/2006 Z.z. je 
nevyhnutný finálny projektový rozsah celej stavby, preto do podpisu ZoBZoZVB na 
pozemok Obce Žlkovce, ktorý križuje SO-12 Výtlakovú kanalizáciu do toku Manivier 
(pričom tento pozemok nemohla stavba SO-12 obísť), tak nebolo možné ukončiť 
projekčné riešenie odvodnenia areálu a tým ani zámer EIA. 
Zámer „Skladový areál Ratkovce navrhovateľa MAČAJ, a.s.“ bol spoločnosťou 
ENVIDEAL s.r.o. dopracovaný 02/2025 v štruktúre a s kapitolami, ktoré mu predpisuje 
zákon č. 24/2006 Z.z., tak aby neopomenul žiadny z vplyvov na životné prostredie, čo 
by následne mohlo byť hodnotené ako účelové a zámerne neúplné. Z tohto dôvodu 
predložený zámer štandardne zahŕňa všetky známe vplyvy na životné prostredie a to v 
etape 
počas 
výstavby 
aj 
počas 
jej 
prevádzky. 
Zdroj: 
https://www.enviroportal.sk/eia/detail/skladovy-areal-ratkovce dňa 24.04.2025. Vo 
veci povolenia na odstránenie stavieb v JRD v k.ú. Ratkovce dopĺňame, že odstránenie 
poškodených 
a 
nevyužiteľných 
budov 
bolo 
povolené 
jeho 
vlastníkovi-
Poľnohospodárske družstvo Žlkovce-Ratkovce, IČO: 00208485, Žlkovce 136, 
stavebným úradom Obce Ratkovce v rozhodnutí č. 677/2023-DŠ dňa 27.10.2023, 
právoplatné dňom 09.11.2023 (viď. príloha). 
Dňa 11.09.2024 navrhovateľ MAČAJ a.s. požiadal stavebný úrad Obce Ratkovce o 
dodatočné povolenie stavby. Stavebný úrad obce Ratkovce oznámil stavebníkovi 
MAČAJ, a.s. rozhodnutím č. 615/2024 -DŠ dňa 19.09.2024 začatie konania podľa § 88 
ods. (1) písm. b) a § 88a stavebného zákona o odstránení, resp. o dodatočnom povolení, 
pričom vyzval stavebníka k doplneniu stanovísk, okrem iného aj stanoviska OÚ 
Hlohovec, odboru starostlivosti o životné prostredie z hľadiska posudzovania vplyvov 
na životne prostredie (EIA). Tz. až stanovisko OÚ Hlohovec č. OU-HC-OSZP-
2024/001145-002 zo dňa 28.10.2024 určilo na stavbu ako celok povinnosť vykonať 
zisťovacie konanie podľa zákona č.24/2006 Z.z.(EIA). 
Navrhovateľ znova upriamuje pozornosť, že Obci Žlkovce bol doručený návrh zmluvy 
o zriadení vecného bremena na SO-12 Výtlakové potrubie dňa 26.03.2024, následne aj 
s kladnými stanoviskami dotknutých strán- stanovísk SVP, š.p. OZ Piešťany a JAVYS, 
a.s. Pre neoprávnené požiadavky pána poslanca Obce Žlkovce Mgr. Michala Danišku 
PhD. na navrhovateľa MAČAJ a.s. sa nepodarilo Obci Žlkovce na obecnom zasadnutí 
schváliť predmetnú zmluvu o budúcej zmluve na zriadenie vecného bremena a to 
navzdory opakovaným ústupkom a akceptácií podmienok zo strany navrhovateľa 
MAČAJ a.s, čo spôsobilo, že nebolo možné uzavrieť projektový rozsah stavby a 
vypracovať zámer EIA, nakoľko nebolo potvrdené bezpečné odvádzanie čistých 
dažďových vôd zo Skladového areálu Ratkovce. Obec Žlkovce po ústupkoch zo strany 
navrhovateľa MAČAJ, a.s. zmluvu o budúcej zmluve o zriadení vecného bremena 
podpísala dňa 09.10.2024.Zmluva umožnila bezpečné odvodnenie areálu pomocou 
výtlačného potrubia križovaním parc. C č.1413/1, k.ú. Žlkovce vo vlastníctve Obce 
Žlkovce a zahŕňa požiadavky Obce Žlkovce v článku III. a v bode 9.) zaväzuje 
spoločnosť MAČAJ, a.s., že citujem: „nákladná doprava z a do areálu 
Strana č. 22 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
Poľnohospodárskeho družstva Žlkovce - Ratkovce v Ratkovciach bude vedená mimo 
cestné komunikácie vedúce priamo cez Obec Žlkovce a táto nákladná doprava bude 
smerovaná po ceste II./504 a ďalej v bode 10.), že počas povodňového prietoku v kanáli 
Manivier, nebude cez výusť vypúšťať dažďové vody z areálu Poľnohospodárskeho 
družstva Žlkovce - Ratkovce v Ratkovciach do toku Manivier, ale využije kapacitu 
vlastnej retenčnej nádrže v areáli Ratkovce, ktorá je na tento účel naddimenzovaná na 
objem =2137 m3.“ 
Ďalej podotýkame, že: 
V bode 11.) zmluvy o budúcej zmluve s Obcou Žlkovce už navrhovateľ a investor Mačaj 
a.s. akceptoval, že výust z areálu Ratkovce do kanála Manivier bude využívať výhradne 
na odvod vyčistených dažďových vôd v kvalite mu určenej štátnym vodoprávnym 
orgánom v rozhodnutí podľa §21 vodného zákona č. 364/2004 Z.z. v znení neskorších 
predpisov. „Oprávnený z VB sa zaväzuje do kanála Manivier neodvádzať iný druh vôd 
ako sú vyčistené vody pôvodom zo zrážok. 
V bode 12.), že investor zabezpečí kosenie oboch brehov kanála Manivier v rozsahu od 
výpustu dažďovej kanalizácie v intraviláne obce Žlkovce po most cez Manivier pred 
Dudváhom a to 2 x ročne. 
V bode 13.) Zmluvné strany sa dohodli, že Mačaj a.s. sa zaväzuje 4x ročne vykonat' na 
vlastné 
náklady 
nezávislú 
kontrolu 
vody 
v 
nádrži. 
Zdroj: 
https://www.zlkovce.sk/download_file_f.php?id=2117194 dňa 22.04.2025. 
Na základe vyššie uvedených zmluvne dohodnutých a na dnešné pomery 
nadštandardných požiadaviek na prevádzku stavebného objektu vodnej stavby SO-12 
navrhovateľa MAČAJ, a.s., t.j. výtlakového potrubia čistých dažďových vôd (jediného 
stavebného objektu z pomedzi 14tich stavebných objektov „Skladového areálu 
Ratkovce“ zasahujúci do katastra obce Žlkovce) máme tieto požiadavky, ktorými už raz 
Obec Žlkovce zmluvne podmienila právo na samotné uskutočnenie stavby „Skladového 
areálu Ratkovce“ za definitívne akceptované. Navrhovateľ Mačaj a.s. preto nesúhlasí s 
opätovným a nedôvodným navyšovaním podmienok zmluvy o rozsah žiadaný v článku 
VIII., bodu 1. až 4., stanoviska Obce Žlkovce č. OcÚ ŽI - 2025/044 zo dňa 31.03.2025, 
ktoré sú neoprávnené a ďaleko prevyšujú povinnosti ustanovené stavebníkovi zákonom 
o vodách č. 364/2004 Z.z., a má za to, že sú účelovo vykonštruované na prieťahy v 
zisťovacom konaní. Ako príklad navýšenia požiadavky vyberáme zo zmenených 
podmienok citujem: „vypúšťanie vôd do Maniviera je možné len v prípade, ak bolo 
vykonané kosenie koryta a oboch brehov kanála Manivier“, či ďalej: „Navrhovateľ 4 x 
ročne vykoná na vlastné náklady Nezávislú kontrolu vody v retenčnej nádrži a výsledky 
kontroly zašle bez zbytočného odkladu obci Žlkovce.“ Koniec citácie. Tieto požiadavky 
považujme za neopodstatnené, nedôvodné a účelové, nakoľko Obec Žlkovce sa môže 
vyjadrovať len v rozsahu svojej zákonnej pôsobnosti na ochranu záujmov, ktoré mu z 
tejto pôsobnosti vyplývajú zo zákona č.. Zákon č. 369/1990 Zb. o obecnom zriadení. 
Obec Žlkovce si stanovuje požiadavky nad rámec svojich zákonných kompetencií, 
pretože v danej veci nie je povoľujúcim orgánom vodnej stavby SO-12 Výtlak dažďovej 
kanalizácie, ani nie je vlastníkom kanála Manivier, ani správcom toku Dudváh. 
Výsledky akreditovaných analýz prečistených dažďových vôd budú zasielané v súlade 
so zákonom o vodách č.364/2004 Z.z., tj. podľa §6 ods. (6) raz ročne poverenej osobe, 
ktorá ich poskytne správcovi vodohospodársky významných vodných tokov, prípadne 
v rozsahu a spôsobe určenom navrhovateľovi MAČAJ a.s. vo vodoprávnom povolení 
vydanom OÚ Hlohovec podľa § 21 zákona č.364/2004 Z.z. 
K požiadavke Obce Žlkovce uvedenej v článku II. Stanoviska č. OcÚ ŽI - 2025/044 zo 
dňa 31.03.2025 vo veci dopadu dopravy uvádzame, že k zámeru Skladový areál 
Ratkovce bola Ing. Pavlom Sebokom, a.i., 4797 * A2 v 10/2023 na základe reálneho 
kamerového dopravného prieskumu vozidiel z 12. 09.2023 spracovaná dopravná štúdia. 
Strana č. 23 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
Dopravnoinžinierske kapacitné posúdenie sa spracovalo na základe objednávky 
investora stavby: „Skladový areál Ratkovce" v k.ú. Ratkovce, v okrese Hlohovec, v 
Trnavskom 
samosprávnom 
kraji. 
Úlohou 
zadania 
bolo 
stanovenie 
dopravnoinžinierskych prognóz a dopadov na existujúcu cestnú sieť od dopravného 
priťaženia od navrhovanej stavby s poľnohospodárskou funkciou, ktoré pozostáva z 
kapacitného posúdenia navrhovaného dopravného napojenia na nadradenú cestnú sieť 
tvorenú cestou III/1312, a z kapacitného posúdenia priľahlej križovatky ciest II/504 - 
III/1312, ktoré bude využívané ako hlavný dopravný prístup pre nákladnú a aj ostatnú 
dopravu. V predloženom dopravnom prieskume s názvom: DOPRAVNO-
INŽINIERSKE 
PODKLADY 
KAPACITNÉ 
POSÚDENIE 
DOPRAVNÉHO 
NAPOJENIA NA CESTU III/1312 A KRIŽOVATKY CIEST II/504 -III/1312, je 
konštatované citujem: „Predmetom dopravno-inžinierskych podkladov je kapacitné 
posúdenie dopravného napojenia plánovaného areálu na nadradenú cestnú sieť, ako aj 
priľahlej križovatky ciest II/504 - III/1312 pre výhľadové roky 2025, 2035 a 2045, pre 
rannú a poobedňajšiu dopravnú špičku. Navrhované dopravné napojenie a posudzovaná 
križovatka sa posudzovala bez vytvorenia prídavných manévrovacích (odbočovacích) 
pruhov. Dopravnej prognóze predchádzal profilový a smerový križovatkový dopravný 
prieskum. Posúdenie križovatky bolo vykonané podľa TP 102 (16/2015) ,,Výpočet 
kapacít pozemných komunikácii". Funkčná úroveň kvality dopravného napojenia a 
existujúcej križovatky vychádza ako stupeň A, čo predstavuje voľný pohyb dopravných 
prúdov, veľmi nízky stupeň vyťaženia a neobmedzené dopravné manévre. 
Posúdenie bolo vykonané programom KAPNEKR.“ Dokumentácia bola spracovaná s 
použitím týchto podkladov: 
• TP 102 (16/2015) Výpočet kapacít pozemných komunikácií. 
• TP 070 (07/2013) Prognózovanie výhľadových intenzít na cestnej sieti do roku 2040. 
• Dopravný prieskum -profilový dopravný prieskum v km 1,128 cesty lll/1312 a 
križovatkový smerový prieskum križovatky ciest II/504 -III/1312 v trvaní 12h (06:00- 
18:00h), vykonané dňa 12.09.2023. koniec citácie. 
Z výsledkov posúdenia vyplynulo, že navrhované dopravné napojenie na cestu III/1312 
ako aj existujúcich ciest II/504 - III/1312 boli zodpovedne posedené a budú kapacitne 
vyhovovať výhľadovému dopravnému zaťaženiu aj vo výhľadovom roku 2045  
dostatočnou kapacitnou rezervou podľa prognózovania výhľadových intenzít na cestnej 
sieti. Nesúhlasíme s ďalším navyšovaním požadovaných štúdií. Navrhovateľ MAČAJ, 
a.s. sa naviac Obci Ratkovce a Žlkovce zaviazal, že nákladná doprava pre „Skladový 
areál Ratkovce“ nebude vedená cez existujúcu účelovú komunikáciu družstva na parc. 
C 689, 690/12, k.ú. Ratkovce, t.j. cez intravilán Obce Ratkovce a Žlkovce a v zmysle 
dohody akceptoval požiadavku potreby novej prístupovej cesty. Požiadavku splnil v 
projekte a zámere pod stavebným objektom „SO-01 Prístupová cesta“, ktorá sa napája 
na existujúcu cestu III/1312 mimo intravilánu Obce Ratkovce a následne bude doprava 
vedená cez cestu II/504. K ďalším požiadavkám či sťažnostiam firmy mimo samotného 
navrhovateľa MAČAJ a.s. sa nevyjadrujeme. 
„V zámere sa uvádza "Cez túto komunikáciu (I/61) je možné napojenie na diaľnicu D1 
pri Červeníku." Podotýkame, že táto veta je vytrhnutá z kontextu kapitoly „III. Základné 
informácie o súčasnom stave ŽP dotknutého územia. 3. Obyvateľstvo jeho aktivity, 
infraštruktúra, kultúrnohistorické hodnoty územia, 3.4. DOPRAVA, Cestná doprava“, 
ktorý celkovo znie citujem: 
„Napojenie dotknutého územia na dopravný systém je z cesty III. triedy č. 1312 cez 
miestnu komunikáciu. Cesta III/1312 sa napája za obcou na cestu II/504, resp. v 
Žlkovciach na cestu III/1311 a ďalej na cestu I/61. Cez túto komunikáciu je možné 
napojenie 
na 
diaľnicu 
D1 
pri 
Červeníku.“ 
koniec 
citácie. 
Zdroj: 
https://www.enviroportal.sk/eia/detail/skladovy-areal-ratkovce. Uvedené znenie je tak 
Strana č. 24 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
len konštatovanie, že cez komunikáciu I/62 je možné napojenie sa z diaľnice D1 a odsek 
3.4. DOPRAVA popisuje súčasný stav infraštruktúry a nie budúci navrhovaný stav 
napojenia zámeru Skladový areál Ratkovce na cestnú sieť. Napojenia zámeru na cestnú 
sieť počas výstavby, prevádzky ako aj intenzity dopravy a popis vozidiel jasne udáva 
„Kapitola IV.1.5 Dopravné riešenie“, podkapitola „Nároky navrhovanej činnosti na 
dopravu“. Zdroj: https://www.enviroportal.sk/eia/detail/skladovy-areal-ratkovce dňa 
24.04.2025. Pripomienka k článku III. Stanoviska Obce Žlkovce č. OcÚ ŽI - 2025/044 
zo dňa 31.03.2025 citujem: "Nové napojenie areálu na dopravný systém bude riešené 
novým dopravným napojením...“ koniec citácie je formulovaná v budúcom čase, preto 
pripomienka uvedená v stanovisku Obce Žlkovce, že „napojenie nebolo vybudované“ 
je nelogická, nakoľko stavebný objekt „Prístupová cesta“ je aktuálne v procese 
zisťovacieho konania v posudzovaní vplyvov na životné prostredie podľa zákona č. 
24/2006 Z.z. (Zdroj: https://www.enviroportal.sk/eia/detail/skladovy-areal-ratkovce 
dňa 24.04.2025) a aj súčasťou už navrhovateľom požiadaného dodatočného stavebného 
konania stavebného úradu Obce Ratkovce č. 237/2025-DŠ zo dňa 19.03.2025, ktoré 
však logicky bez ukončenia zisťovacieho konania EIA rozhodnutím o ďalšom 
neposudzovaní, sama obec Žlkovce v stanovisku č. OcÚ ŽI - 2025/044 zo dňa 
31.03.2025 znemožňuje, keďže nie je možné dodatočné stavebné povolenie bez EIA 
rozhodnutia na stavebný objekt „Prístupová cesta“ vydať, tz. ani dostavať a 
sprevádzkovať. Navzdory uvedenému veríme, že zrejmí prínos novej prístupovej cesty 
mimo intravilán obce Ratkovce preváži nad krátkodobým negatívnym vplyvom počas 
výstavby novej prístupovej cesty. Vo veci údajného výrubu drevín popri ceste č. 
III/1312 blízkej lokalite zámeru uvádzame, že spoločnosťou MAČAJ, a.s. neboli 
vyrúbané žiadne dreviny vyžadujúce si súhlas na výrub podľa zákona č. 543/2002 Z.z 
o ochrane prírody a krajiny v platnom znení. Podľa informácií od starostu Obce 
Ratkovce na ceste . III/1312 každoročne prebieha odstraňovanie drevín z ochranného 
pásma cesty č. III/1312 jej správcom Správou a údržbou ciest Trnavského 
samosprávneho kraja za účelom zvýšenia bezpečnosti cestnej premávky v súlade so 
zákonom 135/1961 Zb. 
Tvrdenie uvedené v stanovisku Obce Žlkovce č. OcÚ ŽI - 2025/044 zo dňa 31.03.2025, 
citujem: „Pritom sa Navrhovateľ zaviazal v zmluve s obcou Žlkovce aj k údržbe časti 
koryta a brehov kanála Manivier. To znamená v prvej etape aj výrub drevín v 
predmetnom úseku a následne pravidelnú údržbu tohto úseku.“ koniec citácie, 
považujeme za klamlivé a zavádzajúce, dôkazom, že to tak nie je sú verejne prístupné 
ustanovenia 
zmluvy 
na 
stránke 
Obce 
Žlkovce: 
https://www.zlkovce.sk/download_file_f.php?id=2117194 . Naopak v bode VIII. 
stanoviska Obce Žlkovce č. OcÚ ŽI - 2025/044 zo dňa 31.03.2025 sama Obec Žlkovce 
požadovala od navrhovateľa kosenie koryta a oboch brehov kanála Manivier v rozsahu 
od výpustu dažďovej kanalizácie po most cez Manivier pred Dudváhom a to 2 x ročne. 
K záberu ornej pôdy na ploche západne od pôvodného areálu PD Ratkovce uvedené v 
stanovisku Obce Žlkovce č. OcÚ ŽI - 2025/044 zo dňa 31.03.2025 uvádzame, že nie je 
ornou pôdou, nakoľko parcely C č. 700 a 690/17 sú v katastri vedené ako druh pozemku 
„Zastavaná plocha a nádvorie“ , tz. v minulosti boli odňaté z poľnohospodárskeho 
pôdneho fondu, čiže fyzicky nemohlo dôjsť k dočasnému záberu na skladovanie 
stavebného materiálu. 
Nesúhlasíme s tvrdením z článku IV. Stanoviska č. OcÚ ŽI - 2025/044 zo dňa 
31.03.2025 citujem: „Ako vidno už dnes, zrealizované sklady významne narúšajú 
scenériu, napr. pri pohľade z cesty III/1311 (v širšom okolí križovatky ciest III/1311 a 
II/504)“ koniec citácie. Zámer Skladový areál Ratkovce vychádza z pôvodného areálu 
scenérie družstva pozostávajúceho s hospodárskych budov, maštalí a skladov a 
zásadným spôsobom nemení pôvodnú scenériu nakoľko okrem 2 stavebných objektov 
Strana č. 25 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
je presne v hranici pôvodného areálu JRD Ratkovce. Zámer „Skladový areál Ratkovce“ 
sa nachádza na najvýchodnejšej hranici Trnavskej tabule s Dolnovážškou nivou. 
Východne od tejto hranice sa nachádza Obec Ratkovce a južne aj Obec Malženice 
pričom ich od zámeru delí obce približne 15 metrov nad morom a stromy rastúce na 
hranici týchto geomorfologických celkov. Z Obce Malženice nie je „Skladový areál 
Ratkovce“ viditeľný, keďže domy majú smerom ku zámeru vedené spravidla len 
záhrady. Okolie križovatky III/1311 a križovatky II/504 nie je taktiež na niekoľko 
kilometrov dookola zastavané. Niekoľko kilometrov severne, západne a južne zámer 
Skladový areál Ratkovce len polia na ktorých navrhovateľ pestuje plodiny určené pre 
dané predmetné sklady. 
Na tvrdenie stanoviska Obce Žlkovce č. OcÚ ŽI - 2025/044 zo dňa 31.03.2025 
„Súčasťou Navrhovanej činnosti je aj výtlačné potrubie a zaústenie výtlačného potrubia 
do Manivier a vo vzdialenosti cca 150-200m od obytnej zástavby v obci Žlkovce“ 
uvádzame, že dažďové potrubie je logicky vedené pod zemou v nezamŕzajúcej hĺbke a 
preto nemôže narúšať scenériu, spôsobovať hluk ani vibrácie s dopadom na obyvateľov 
Obce Žlkovce, a iná časť zámeru do k.ú. Obce Žlkovce nezasahuje. MAČAJ, a.s. 
aktuálne neeviduje, žiadne písomné sťažnosti v súvislosti so zámerom „Skladový areál 
Ratkovce“. K požiadavkám a stanoviskám o prejazde dopravy spoločnosťami mimo 
navrhovateľa MAČAJ, a.s. sa nevyjadrujeme. 
K bodu V. stanoviska Obce Žlkovce č. OcÚ ŽI - 2025/044 zo dňa 31.03.2025 uvádzame, 
že v súlade požiadavkou orgánu na ochranu verejného zdravia- Regionálny úrad 
verejného zdravotníctva Trnava, stanovisko č. RÚVZTT/OPPL/1250/3003/2025 z 
24.03.2025; bude Odborne spôsobilou osobou preukázané dodržanie najvyšších 
prípustných hodnôt hladiny hluku stacionárnych aj mobilných zdrojov hluku v zmysle 
Vyhlášky MZ SR č. 549/2007 Z.z. 
Rovnako likvidácia biologického odpadu zo zámeru bude vykonaná podľa platného 
zákona o odpadoch č.79/2015 Z.z., pričom podotýkame, že sa jedná o sezónne plodiny, 
čiže jedná sa o jednorazové a krátkodobé úkony pred naskladnením zeleniny do skladov. 
K bodu VI. stanoviska Obce Žlkovce č. OcÚ ŽI - 2025/044 zo dňa 31.03.2025 
uvádzame, že spracovaním sa nemyslí umývanie zeleniny, nakoľko by zelenina zhnila. 
V kapitole IV. 1.3. SUROVINOVÉ ZABEZPEČENIE, Počas prevádzky je presný 
postup uvedený citujem: „Hlavný objekt chladený sklad zeleniny je navrhnutý ako 
viacúčelový objekt na manipuláciu s rôznymi druhmi zeleniny podľa požiadaviek trhu 
a kapacitných možnosti investora. Uvažuje sa s naskladnením, spracovaním a dočasným 
uskladňovaním zemiakov, cibule resp. koreňovej zeleniny v chladených boxoch pri 
teplote cca 0°C - 5 °C. Zber zeleniny bude ťahaným kombajnom na poli, pričom 
kombajn dopravuje zeleninu dopravníkom priamo do vlečiek a voľne ložené sa dopravia 
do areálu. Pred vlastným naskladnením sa poľnohospodárske produkty pomocou 
triediaceho dopravníka pretriedia a očistia od hrubých nečistôt. Dopravníkom sa 
materiál nakladá do debni, ktoré sa uložia pomocou vysokozdvižného vozíka v halovom 
priestore.“ Koniec citácie. Žiadne ďalšie spracovanie zeleniny, či jej umývanie sa 
neplánuje a teda ani odpadová voda nemôže vznikať. K bodu VI. stanoviska Obce 
Žlkovce č. OcÚ ŽI - 2025/044 zo dňa 31.03.2025 uvádzame, že areál slúžil pre 
Poľnohospodársku činnosť, ktorá v areáli ostáva naďalej zachovaná. 
Navrhovateľ MAČAJ, a.s. nesúhlasí s nedôvodným opätovným navyšovaním 
podmienok uvedených v článku VIII., bodu 1. až 4., stanoviska Obce Žlkovce č. OcÚ 
ŽI-2025/044 zo dňa 31.03.2025, ktoré ďaleko prevyšujú povinnosti ustanovené v 
zákone o vodách č.364/2004 Z.z. a považuje ich za nepodložené až vynucujúce citujem 
zo stanoviska Obce Žlkovce č. OcÚ ŽI - 2025/044 zo dňa 31.03.2025: 
„vypúšťanie vôd do Maniviera je možné len v prípade, ak bolo vykonané kosenie koryta 
a oboch brehov kanála Manivier“, či „Navrhovateľ 4 x ročne vykoná na vlastné náklady 
Strana č. 26 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
Nezávislú kontrolu vody v retenčnej nádrži a výsledky kontroly zašle bez zbytočného 
odkladu obci Žlkovce.“ Koniec citácie. Požiadavky sú neopodstatnené, nedôvodné, 
účelové a v neposlednom rade neoprávnené, nakoľko Obec Žlkovce sa môže vyjadrovať 
v rozsahu svojich práv a kompetencií vychádzajúcich zákona č. Zákon č. 369/1990 Zb. 
o obecnom zriadení, no nie je v tomto prípade špeciálnym stavebným úradom, t.j. 
Povoľujúcim orgánom vodnej stavby SO-12, nie je vlastníkom kanála Manivier, ani nie 
je správcom toku Dudváh. 
Navrhovateľ spoločnosť MAČAJ, a.s. na základe doplnených informácií nesúhlasí s 
požiadavkami stanoviska Obce Žlkovce č. OcÚ ŽI - 2025/044 zo dňa 31.03.2025, 
pričom stanovisko považuje v celom rozsahu za neopodstatnené a účelové z dôvodov 
uvedených v tomto vyjadrení. 
 
Súčasný stav využívania územia 
V súčasnosti sa na daných parcelách nachádzajú dve postavené skladové haly, ktoré by 
sa mali využívať na skladovanie zemiakov a cibule. Do prevádzky však budú uvedené po 
skončení procesu posudzovania vplyvov na životné prostredie a po dodatočnom stavebnom 
konaní, ktoré je toho času prerušené z dôvodu potreby vykonania zisťovacieho konania.  
Požiadavky navrhovanej činnosti na vstupy  
Nároky na pôdu 
Navrhovaná činnosť je umiestnená  
Nároky na surovinové zdroje 
Počas výstavby šlo sa najmä o stavebné materiály a stavebné výrobky ako sú piesok, štrk, 
cement, oceľ, drevo, sklo, tehly, dlaždice, obkladačky, a pod. Počas prevádzky pôjde o vstupné 
suroviny, ktoré sa budú v daných halách skladovať s predpokladaných množstvom 30 000 ton. 
Nároky na vodu 
Nový areálový vodovod (SO-13) sa napojí na existujúcu vodovodnú prípojku, ktorá je 
ukončená v existujúcej vodomernej šachte EVŠ na pozemku riešeného areálu. Objekty SO-07, 
SO-07.1, SO-08 a SO-09 budú zásobované pitnou, úžitkovou a požiarnou vodou z verejného 
vodovodu pomocou existujúcej vodovodnej prípojky s dimenziou DN80 s celkovou dĺžkou 
L=220,0m, ktorá je ukončená na pozemku v existujúcej vodomernej šachte EVŠ. Ročná potreba 
vody: Q rok = Q p x d = 5900l / deň x 260 dní = 1534000 l/rok = 1534 m 3/rok. 
Energetické zdroje 
Pre navrhovanú činnosť bolo potrebné vybudovať 22 kV káblovú prípojku pre novú 
trafostanicu DOFA 1.2Atyp v procese kolaudácie). 22 kVN prípojka bola zrealizovaná ako 
káblová prípojka od jestvujúceho 22 kV vzdušného VN vedenia č. 233. Zrealizuje sa pomocou 
kábla 3xNA2XS(F)2Y 1x95 mm2 v celkovej dĺžke cca. 3x70 m. Na existujúci podperný bod 
č.16 sa osadil UO OTE 25/400-32, konzola káblovej koncovky a zrealizoval sa prechod vzduch 
– kábel. Rozvody areálového osvetlenia sa zrealizujú káblom AYKY-J 4x16 mm2. AO sa 
napojí od navrhovaného rozvádzača RVO káblami AYKY -J 4x16 mm2. Káble pre AO sa 
napoja slučkovite cez osvetľovacie stožiare STB 6 B s výložníkmi 1,0m. Svietidlo bude typu 
Philips - BGP282 T25 1 xLED40-4S/740 DM10, IP65. Osvetľovacie telesá sa osadia v zelenom 
páse.  
Pre potreby vykurovania skladu cibule v rámci SO 09 – Sklad zeleniny č. 2 sú navrhnuté 
priamo výhrevné ohrievače typu GA 85 E, o výkone max. 93 kW, maximálnej hodinovej 
spotrebe propánu 6,7 kg/h pre vykurovanie v počte 25 kusov. Prívod vzduchu k horáku bude 
Strana č. 27 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
podľa jeho kapacity súbežne a automaticky nastavovaný. Pri priamo výhrevných 
teplovzdušných agregátoch sa spaľuje plyn na horáku a prúdi do vykurovacieho priestoru.  
Vetranie objektov skladu zeleniny resp. chladenie bude zabezpečené chladiarenskými 
 jednotkami. Cely systém bude spočívať z nasávacích regulačných klapiek, odvodových 
klapiek, ventilátorov, kondenzačnej jednotky a výparníka. Súčasťou sú i panely zvlhčovania 
vzduchu. Prívod vzduchu a odvod vzduchu bude regulovaný.  
 
Údaje o výstupoch navrhovanej činnosti  
Ovzdušie 
Podľa zákona č. 146/2023 Z. z. o ochrane ovzdušia a o zmene a doplnení niektorých 
zákonov a podľa vyhlášky MŽP SR č. 248/2023 Z. z. o požiadavkách na stacionárne zdroje 
znečisťovania ovzdušia a jej prílohy č. 1, bude prevádzka skladu zeleniny č. 2 (ohrev skladu 
cibule) kategorizovaná ako stacionárny zdroj znečisťovania ovzdušia nasledovne: 
1. PALIVOVO-ENERGETICKÝ PRIEMYSEL 
1.1.2 Technologické celky obsahujúce spaľovacie zariadenia vrátane plynových turbín a 
stacionárnych piestových spaľovacích motorov, s nainštalovaným menovitým tepelným 
príkonom v rozmedzí ≥ 0,3 MW a ≤ ako 50 MW Pre potreby vykurovania skladu cibule v rámci 
SO 09 – Sklad zeleniny č. 2 sú navrhnuté priamo výhrevné ohrievače typu GA 85 E zásobované 
propánom z navrhovaného zásobníka. Výkon navrhovaných ohrievačov je 93 kW, pri počte 25 
ks je to 2,325 MW uvažovaných pre 5 boxový sklad, čo predstavuje stredný zdroj znečistenia 
ovzdušia.  
Druh prevádzky: Emisne stabilná, počas sezóny neprerušovaná, kontinuálna 
Spaľované palivo: propán 
Emitované znečisťujúce látky (spaľovanie a skladovanie propánu): 
 Tuhé znečisťujúce látky, TZL 
 Oxidy síry, SO2 
 Oxidy dusíka, NO x-NO 2  
 Oxid uhoľnatý, CO 
 Celkový organický uhlík, TOC 
 Alkány  
 Fluórované skleníkové plyny 
 
Odpady 
Pri naskladňovaní skladov poľnohospodárskymi produktmi sa nepredpokladajú žiadne 
odpady. Do skladov sa budú zavážať po očistení na poliach resp. po roztriedení. Odpady 
vzniknuté pri spracovaní v rámci celého areálu sa dočasne skladujú v kontajneroch resp. na 
vlečke a odvážajú na ďalšie zapracovanie do pôdy investora resp. sa odvážajú na bioplynovú 
stanicu do Kostolnej pri Dunaji na ďalšie použitie pri výrobe bioplynu spoločnosti 
AGROMAČAJ a. s. Kráľová pri Senci.  
 
 
 
Strana č. 28 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
Voda 
Splaškové odpadové vody 
Kanalizácia z objektu administratívnej budovy bude zaústená do navrhovanej 
akumulačnej žumpy pre splaškové vody, ktorá ja navrhovaná v blízkosti hlavného vstupu do 
areálu. Kanalizačné potrubie hlavnej vetvy (K1-K1') je vedené s min.2% spádom pod podlahou 
1.NP a po vyústení z budovy potrubie pokračuje ďalej do žumpy „Ž1“ a „Ž2“. Na trase areálovej 
splaškovej kanalizácie sa osadia kanalizačné revízne šachty s priemerom d600mm v celkovom 
počte 4ks. Vedľajšie zvodové potrubia sa napoja na hlavné zvodové potrubie pod uhlom 45° 
pomocou odbočkovej tvarovky. Odpadové splaškové vody budú zachytávané v 2 x novom 
vodotesnom podzemnom odvetranom objekte, v prefabrikovanej železobetónovej žumpe. 
Priestor žumpy je odvetraný cez vnútornú kanalizáciu odvodňovaného objektu.  
Vyprodukované množstvo splaškových odpadových vôd je dané množstvom odoberanej vody 
z areálového vodovodu: Qww = 1534,0 m3/rok. Výpočtový prietok splaškových odpadových 
vôd je: Qws = 2,012 l/s. 
Riešenie a odvedenie dažďových vôd 
V rámci navrhovanej stavby sa bude riešiť odvodnenie areálu t.j. riešenie odvodnenia 
dažďových vôd zo strechy objektu a spevnených plôch okolo objektu. Odvodnenie areálu riešia 
stavebné objekty SO-11 Areálová dažďová kanalizácia, SO-10 Retenčná nádrž a SO-12 
Výtlaková dažďová kanalizácia. Areálová dažďová kanalizácia je určená na odvod dažďových 
vôd zo striech objektov navrhovaného areálu. Pred napojením dažďových odpadových potrubí 
na areálovú dažďovú kanalizáciu sa osadia veľkokapacitné liatinové lapače strešných splavenín 
s odtokom DN150 v celkovom počte 34 ks. Areálová dažďová kanalizácia sa napojí na zemnú 
otvorenú retenčnú nádrž RN (SO-10) s objemom V=2137m3 (pri max. prevádzkovej hladine 
155,00 m.n.m.). Dažďové vody budú vypustené do retenčnej nádrže cez betónový výustný 
objekt. Areálová zaolejovaná dažďová kanalizácia je určená na odvod dažďových vôd zo 
spevnených plôch a parkovísk. Dažďové vody zo spevnených plôch budú odvedené 
vyspádovaním do uličných vpustov resp. líniových odvodňovacích žľabov. Areálová dažďová 
zaolejovaná kanalizácia sa napojí na zemnú otvorenú retenčnú nádrž RN (SO-10) s objemom 
V=2137m3 (pri max. prevádzkovej hladine 155,00 m.n.m.). Dažďové vody budú vypustené do 
retenčnej nádrže cez betónový výustný objekt. Pred napojením budú vyčistené zaolejované 
dažďové vody pomocou odlučovača ropných látok ORL. Z dôvodu ochrany odlučovača 
ropných látok pred zanesením bahnom sa umiestni pred ORL otvorená kalová nádrž KN. 
Dažďové vody budú odvedené do retenčnej nádrže gravitačným spôsobom. Dažďové vody v 
riešenom areáli budú odvádzané pomocou areálovej dažďovej kanalizácie (SO-11) do retenčnej 
nádrže RN (SO-10). Z retenčnej nádrže budú dažďové vody odvedené gravitačným spôsobom 
do prečerpávacej šachty PŠ, z ktorej budú prečerpávané pomocou ponorných čerpadiel do 
recipientu (odvodňovací kanál Manivier) cez výustný objekt VO. 
 
Hluk a vibrácie 
Zdrojom hluku v posudzovanom území je predovšetkým automobilová doprava. Na 
celkovej hlukovej situácii územia sa budú v skladovacej sezóne podieľať aj stacionárne zdroje 
hluku samotného priestoru skladového areálu zeleniny.  
 Hluk z iných zdrojov: 
- Spôsobovaný technológiami a činnosťami skladu zeleniny; 
- Generovaný zariadeniami súvisiacimi s vetraním a chladením chladiarenskými 
jednotkami (max. 78 dB vo vzdialenosti 10 m) a prevádzkou tepelných čerpadiel; 
Strana č. 29 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
- Spôsobovaný cestnou dopravou súvisiacou s navrhovanou činnosťou po účelových 
komunikáciách vo vnútri areálu a činnosťou vnútro-areálového parkoviska; 
 Hluk z pozemnej dopravy: 
- Spôsobovaný cestnou dopravou, priamo súvisiacou s navrhovanou činnosťou, po 
priľahlých existujúcich cestách v okolí dotknutého územia a navrhovanej prístupovej 
komunikácii k priestorom skladu zeleniny 
 
Zdroje žiarenia, tepla a zápachu 
V plánovanej prevádzke nebudú inštalované zariadenia, ktoré by mohli byť zdrojom 
elektromagnetického alebo rádioaktívneho žiarenia v zdraviu škodlivej intenzite. V dotknutom 
areáli sa nebude nakladať s materiálmi, ktoré by obsahovali prírodné rádionuklidy ani materiály 
s obsahom umelých rádionuklidov.  
Šírenie zápachu a tepla v takých koncentráciách, že by dochádzalo k ovplyvňovaniu 
pohody obyvateľov v najbližšom okolí nepredpokladáme, nakoľko sa jedná o skladovanie 
komodít potravinového charakteru a lokalita sa z hľadiska rozptylu pachových látok vyznačuje 
značnou veternosťou počas celého roka a bez výraznejších inverzných javov spomaľujúcich 
prúdenie vzdušných hmôt. Teplo bude odsávané cez príslušné zariadenia vzduchotechniky. 
 
V rámci vykonaného zisťovacieho konania boli identifikované nasledujúce vplyvy 
navrhovanej činnosti na jednotlivé zložky životného prostredia.  
Vplyvy na obyvateľstvo a hodnotenie zdravotných rizík 
Keďže je dotknuté územie lokalizované v extraviláne katastrálneho územia dotknutej 
obce nebude mať navrhovaná činnosť počas prevádzky zásadný negatívny vplyv na obyvateľov 
najbližších obytných súborov. Dlhodobý vplyv bude predovšetkým daný zanedbateľným 
zvýšením imisií a hluku z obslužnej dopravy oproti súčasnému stavu. Na druhej strane dôjde k 
zvýšeniu ponuky pracovných miest v predmetnom území, čo je nezanedbateľný 
socioekonomický vplyv. Príspevok prevádzky navrhovanej činnosti a súvisiacej dopravy k 
znečisteniu ovzdušia, nebude takého rozsahu, že by to ovplyvnilo zdravotný stav obyvateľstva 
v dotknutej obci. Nepredpokladá sa ani negatívne akustické pôsobenie prevádzky navrhovanej 
činnosti a súvisiacej dopravy na obyvateľstvo. Pred začatím prevádzky bude realizovaná 
hluková štúdia. 
Priame zdravotné riziká počas výstavby budú znášať len pracovníci obsluhy stavebných 
mechanizmov a zariadení a zamestnanci pracujúci vo výškach. Vzhľadom na charakter a rozsah 
navrhovanej činnosti a na podmienku plnenia prísnych bezpečnostných a hygienických 
predpisov budú zdravotné riziká minimálne. Potenciálne zdravotné riziko predstavuje súvisiaca 
doprava (možné havárie na dopravných trasách), a preto je potrebné venovať zvýšenú 
pozornosť technickému stavu dopravných prostriedkov a technickému stavu a čistote 
komunikácií. Riziko havárií je možné veľmi účinne ovplyvňovať vhodnou organizáciou 
dopravy. 
Vplyvy na horninové prostredie, nerastné suroviny, geodynamické javy a 
geomorfologické pomery  
Pre danú lokalitu bol do termínu spracovania projektovej dokumentácie vykonaný 
inžiniersko-geologický prieskum predmetnej lokality (GEO spol. s r. o., október 2023). Z jeho 
záverov vyplýva, že pri navrhovaní zakladania je potrebné postupovať v zmysle zásad III. 
geotechnickej kategórie. Stavba je navrhnutá a bude realizovaná tak, aby v maximálnej možnej 
a známej miere eliminovala možnosť kontaminácie horninového prostredia. Jediným rizikom 
Strana č. 30 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
ohrozenia horninového podloženia je neočakávaná havarijná situácia, pre ktorú je vypracovaný 
príslušný havarijný plán. V blízkom okolí sa nenachádza žiadne významné ložisko nerastných 
surovín. Tieto vplyvy sú hodnotené ako bezvýznamné. 
Vplyvy na ovzdušie  
Vplyvy na ovzdušie je možné hodnotiť ako málo významné vzhľadom na to, že prevádzka 
bude kategorizovaná ako stredný zdroj znečisťovania ovzdušia. Vplyv na ovzdušie bude 
pochádzať z ohrevu cibule a z emisií obslužnej dopravy. Nepredpokladá sa zmena kvality 
ovzdušia oproti aktuálnemu stavu. 
Vplyvy na klimatické pomery  
Počas prevádzky nedôjde k významnej zmene klimatických pomerov v dotknutom území 
v porovnaní so súčasným stavom, nakoľko ide o zastavanú plochu slúžiacu ako sklad zeleniny 
s jej následným systémom chladenia a ohrevu. Objekty skladu zeleniny musia byť odolný voči 
možným klimatickým vplyvom. Materiály používané na výstavbu objektu musia byť odolné 
voči silnému vetru, zvýšeným teplotám v letnom období a nízkym teplotám v zime. Preto 
vplyvy na klimatické pomery sú hodnotené ako bezvýznamné. 
Vplyvy na vodné pomery  
Vplyvy na kvalitu povrchových a podzemných vôd je možné hodnotiť ako málo 
významné. Významnejší vplyv môže spôsobiť havarijná situácia, pri ktorej dôjde k úniku 
škodlivín do povrchových a podzemných vôd. Vody z povrchového odtoku musia byť dôkladne 
prečistené v retenčnej nádrži, kým nepríde k ich vypusteniu do Manivierskeho kanála. 
Vypúšťaná voda nesmie preukazovať žiadne známky znečistenia. 
Vplyvy na pôdu  
Kontaminácia pôdy sa nepredpokladá, počas prevádzky predstavuje takéto ovplyvnenie 
iba riziko, pri náhodných havarijných situáciách (únik ropných látok a hydraulických olejov z 
technológie, automobilov, nesprávna manipulácia s odpadom, technologická havária a pod.). 
Navrhovanú činnosť preto v porovnaní so súčasným stavom možno hodnotiť ako bez vplyvu z 
hľadiska jej záberu či negatívneho ovplyvnenia pôdy.  
Vplyvy na faunu, flóru a biotopy  
Navrhovaná činnosť sa nachádza v I. stupni územnej ochrany v zmysle zákona o ochrane 
prírody. Nakoľko ide o objekt bývalého družstva s okolitými poľami, druhové zastúpenie fauny 
a flóry nízke a preto je možné hodnotiť vplyv navrhovanej činnosti ako stredne významný. 
Môže prísť k rušeniu poľných vtákov alebo menších cicavcov v dôsledku chladiarenských 
systémov. Navrhovateľ vykoná výsadbu izolačnej zelene, čím zvýši druhové zastúpenie drevín 
v danej lokalite.  
Vplyvy na biodiverzitu, chránené územia a ich ochranné pásma 
V blízkosti sa nenachádza žiadny biotop európskeho význame alebo chránené územie, či 
chránené vtáčie územie. Vzhľadom na nízky biodiverzitu je možné nepredpokladať žiadny 
významný vplyv navrhovanej činnosti na biodiverzitu či chránené územia.  
Vplyvy na územný systém ekologickej stability  
Navrhovaná činnosť nezasahuje do prvkov územného systému ekologickej stability, 
neovplyvňuje biokoridory ani biocentrá, preto je možné konštatovať, že vplyv navrhovanej 
činnosti na územný systém ekologickej stability je bezvýznamný. 
Vplyvy na krajinu  
Posudzovaná činnosť nebude mať vzhľadom na svoj charakter zásadný negatívny vplyv 
Strana č. 31 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
na štruktúru a scenériu krajiny. Navrhovaná činnosť nebude vzhľadom na výšku a hmotu 
navrhovaných objektov dominantou v dotknutom území, nakoľko sa v jej okolí nachádzali a 
nachádzajú objekty obdobného vzhľadu a účelu. Navrhované objekty skladového areálu budú 
výškovo a tvarovo zosúladené podľa požiadaviek technológie prevádzky a s ostatnými 
okolitými objektmi a spevnenými plochami. V dôsledku navrhovaného objektu sa tak 
nepredpokladá závažné ovplyvnenie scenérie a krajinného obrazu širšieho územia oproti 
súčasnému stavu. Nakoľko však v nevyžiadanom stanovisku od obyvateľov obce bolo uvedené, 
že prišlo k narušeniu estetickej funkcie v krajine, je možno tento vplyv pokladať za stredne 
významný, avšak nie tak, aby bolo možné konštatovať, že prišlo k výraznej zmene scenérie 
krajiny a zakrytiu dominanty obce, ktorou je kostol.  
Vplyvy na urbánny komplex a využívania zeme 
Z hľadiska komplexného posúdenia očakávaných vplyvov môžeme zhodnotiť, že vo 
väčšine sledovaných ukazovateľov je činnosť hodnotená ako bez vplyvu, v prípade vplyvu na 
obyvateľstvo a jeho socioekonomické aktivity ako pozitívna. Vo vzťahu k ekonomickému a 
sociálnemu vývoju v území sa navrhovaná činnosť radí k celospoločensky prospešným, pričom 
výsledná záťaž na prostredie je prijateľná a zachováva jeho kvality v lokálnom i širšom 
meradle. 
Vplyvy na kultúrne a historické pamiatky  
Neočakávajú sa žiadne vplyvy na historické alebo kultúrne pamiatky. 
Vplyvy na paleontologické náleziská a významné archeologické lokality  
V blízkosti sa nenachádzajú žiadne paleontologické alebo archeologické náleziská. 
Vplyvy presahujúce štátne hranice 
Posudzovaná činnosť nebude mať nepriaznivý vplyv na životné prostredie presahujúci 
štátne hranice. 
Iné vplyvy vrátane kumulatívnych a synergických  
Navrhovaná činnosť nie je takého charakteru, rozsahu, doby trvania a dosahu, že by sa v 
dôsledku jej vplyvov v kumulácii s vplyvmi existujúcich stavieb zariadení a činnosti, ktoré sa 
nachádzajú v širšom území zmenila kvalita životného prostredia v jej dosahu. Vplyvy 
navrhovanej činnosti neovplyvnia kvalitu ovzdušia, ktorá je v dotknutom území ovplyvnená 
najmä automobilovou dopravou po ceste III/1312. Navrhovaná činnosť nespôsobí v kumulácii 
s vplyvmi cesty III/1312 závažnú zmenu hlukovej situácie v dotknutom území. Z výsledkov 
Dopravnoinžinierskeho kapacitného posúdenia vyplynulo, že navrhované dopravné napojenie 
na cestu III/1312 ako aj existujúca križovatka ciest II/504 – III/1312 bude kapacitne vyhovovať 
výhľadovému dopravnému zaťaženiu aj vo výhľadovom roku 2045 s dostatočnou kapacitnou 
rezervou. Funkčná úroveň kvality dopravného napojenia a existujúcej križovatky vychádza ako 
stupeň A, čo predstavuje voľný pohyb dopravných prúdov, veľmi nízky stupeň vyťaženia a 
neobmedzené dopravné manévre. Z predbežného hodnotenia ostatných jednotlivých vplyvov 
navrhovanej činnosti a ich vzájomného spolupôsobenia s vplyvmi existujúcich a povolených 
činnosti vyplýva, že sa nepredpokladajú také negatívne vplyvy, ktoré by mali za následok 
významné zhoršenie stavu životného prostredia a zdravia obyvateľov v záujmovom území 
oproti súčasnému stavu a ktoré by boli prekážkou realizácie navrhovanej činnosti. 
 
Záverečné vyhodnotenie 
OÚ Hlohovec, OSŽP v rámci zisťovacieho konania z hľadiska predpokladaných vplyvov 
na životné prostredie a zvažovaní ďalšieho postupu v zmysle ustanovení zákona o posudzovaní 
Strana č. 32 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
vplyvov vychádzalo zo zámeru navrhovanej činnosti, pričom použilo aj kritériá pre zisťovacie 
konanie podľa § 29 zákona o posudzovaní vplyvov, uvedené v prílohe č. 10 zákona 
o posudzovaní vplyvov, ktorá je transpozíciou prílohy č. III Smernice Európskeho parlamentu 
a Rady 2011/92/EÚ o posudzovaní vplyvov určitých verejných a súkromných projektov na 
životné prostredie.  
OÚ Hlohovec, OSŽP konštatuje, že v rámci realizácie navrhovanej činnosti nebude 
dochádzať k významným negatívnym vplyvom na životné prostredie a obyvateľstvo. Krajina a 
prírodné hodnoty jednotlivých zložiek životného prostredia ostanú zachované. 
OÚ Hlohovec, OSŽP vyhodnotilo navrhovanú činnosť uvedenú v oznámení o zmene 
navrhovanej činnosti z hľadiska povahy a jej  rozsahu a zároveň v kumulácii s činnosťami 
vykonávanými v okolí miesta vykonávania zmeny navrhovanej činnosti a významu 
očakávaných vplyvov na životné prostredie a zdravie obyvateľov, pričom vzalo do úvahy 
súčasný stav životného prostredia v dotknutom území. Ide o vybudovanie nového areálu pre 
skladovanie zeleniny dopestovanej investorom na okolitých poliach v moderných chladených 
skladoch s príslušnou administratívou v existujúcom areáli PD Ratkovce, ktorý je toho času 
nevyužívaný. Funkcia ako aj výmera predmetného areálu pre účely poľnohospodárskej výroby 
zostávajú zachované. 
Navrhovaná činnosť pozostáva z objektov chladeného skladu zeleniny pre cca 30 000 ton 
v debnách (max. 7 dební nad sebou) ako i súvisiacich objektov a inžinierskych sieti. Jednotlivé 
objekty sú prevádzkovo a funkčne prepojené tak, aby tvorili jeden ucelený celok. Z hľadiska 
vybavenia prevádzky pôjde o dočasné uskladnenie zeleniny v chladenom sklade zeleniny. 
Súčasťou stavby bude káblová prípojka NN, spevnené plochy pre manipuláciu, retenčná nádrž 
na dažďové vody a výtlačné potrubie do recipientu Manivier.  
Vzhľadom na vyššie uvedené skutočnosti OÚ Hlohovec, OSŽP vyhodnotil 
predpokladané vplyvy súvisiace s realizáciou navrhovanej činnosti, s ohľadom na ich význam, 
vlastnosti a očakávaný rozsah (pravdepodobnosť, predpokladaný rozsah, predpokladaný 
účinok, trvanie, frekvenciu a reverzibilitu, vrátane možnej kumulácie s okolitými činnosťami), 
ako environmentálne prijateľné. 
K  navrhovanej činnosti bolo doručených celkovo 10 stanovísk od dotknutých orgánov 
a 2 nevyžiadané stanoviská dotknutej verejnosti. Stanoviská dotknutých orgánov boli súhlasné 
bez pripomienok alebo obsahovali pripomienky súvisiace s dodržaním všeobecne platných 
právnych predpisov alebo obsahovali pripomienky potrebné na objasnenie informácií 
vyplývajúcich zo zámeru,na základe ktorých OÚ Hlohovec, OSŽP požiadal navrhovateľa 
o doplňujúce informácie. OÚ Hlohovec, OSŽP s poukazom na doručené stanoviská 
a navrhovateľom doručené doplňujúce informácie, má za to, že navrhovaná činnosť je 
v dotknutom území akceptovateľná a environmentálne prijateľná za dodržania podmienok na 
eliminovanie alebo zmiernenie vplyvu zmeny navrhovanej činnosti na životné prostredie 
určených vo výrokovej časti tohto rozhodnutia. 
OÚ Hlohovec, OSŽP na základe preskúmania a zhodnotenia predloženej navrhovanej 
činnosti, zhodnotenia stavu životného prostredia v záujmovom území, doručených stanovísk 
konštatuje, že pri dodržaní všeobecne platných záväzných predpisov, vhodných technických 
a bezpečnostných opatrení nebude zmena navrhovanej činnosti predstavovať taký zásah 
do životného prostredia, ktorý by v značnej miere mohol ohroziť životné prostredie a zdravie 
obyvateľov, a preto rozhodlo tak, ako je uvedené vo výrokovej časti tohto rozhodnutia. 
Navrhovanú činnosť je tak možné za predpokladu plného rešpektovania všetkých zákonom 
stanovených požiadaviek odporučiť k realizácii. 
 
 
Strana č. 33 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
Upozornenie:  
Podľa § 29 ods. 14 zákona o posudzovaní vplyvov dotknutá obec, na ktorej území sa má 
navrhovaná činnosť alebo jej zmena realizovať o záväznom stanovisku zo zisťovacieho konania 
bezodkladne informuje verejnosť na svojom webovom sídle, ak ho má zriadené, a na úradnej 
tabuli obce. 
Podľa § 38 ods. 6 zákona o posudzovaní vplyvov rozhodnutie povoľujúceho orgánu musí 
obsahovať podmienky, ktoré určil príslušný orgán v rozhodnutí vydanom v zisťovacom konaní, 
v záväznom stanovisku zo zisťovacieho konania alebo v záverečnom stanovisku, alebo spôsob, 
akým sa s uvedenými podmienkami navrhovateľ v rámci prípravy dokumentácie vysporiadal. 
 
Poučenie 
Podľa § 29 ods. 16 zákona o posudzovaní vplyvov, proti záväznému stanovisku zo 
zisťovacieho konania, v ktorom príslušný orgán určil, že sa navrhovaná činnosť alebo jej zmena 
a) bude posudzovať podľa zákona o posudzovaní vplyvov, môže podať odvolanie len 
navrhovateľ,  
b) nebude posudzovať podľa zákona o posudzovaní vplyvov, môže podať odvolanie len 
dotknutá obec, na ktorej území sa má navrhovaná činnosť alebo jej zmena realizovať, 
a dotknutá verejnosť podľa § 3 písm. t) zákona o posudzovaní vplyvov. 
Proti tomuto záväznému stanovisku zo zisťovacieho konania možno podať do 15 dní odo 
dňa doručenia odvolanie podľa § 29 ods. 17 zákona o posudzovaní vplyvov na príslušný orgán, 
ktorý ho vydal.  
V prípade dotknutej verejnosti podľa § 3 písm. t) zákona o posudzovaní vplyvov sa za 
deň doručenia záväzného stanoviska zo zisťovacieho konania považuje prvý deň zverejnenia 
záväzného stanoviska zo zisťovacieho konania podľa § 29 ods. 13 zákona o posudzovaní 
vplyvov v centrálnom informačnom systéme.  
Toto záväzné stanovisko zo zisťovacieho konania je po vyčerpaní riadnych opravných 
prostriedkov, ktoré sa preň pripúšťajú, preskúmateľné súdom podľa ustanovení zákona 
č. 162/2015 Z. z. Správny súdny poriadok v znení neskorších predpisov. 
 
 
 
 
 
 
Ing. Alica Fridrichová 
     vedúca odboru 
 
 
 
 
 
 
 
 
Strana č. 34 záväzného stanoviska zo zisťovacieho konania č. OU-HC-OSZP-2025/000222 zo dňa 09.05.2025 
 
Doručuje sa (elektronicky): 
 
Navrhovateľ 
1. MAČAj, a.s., 900 50 Kráľová pri Senci 455, , v zastúpení splnomocneným Mgr. Michalom 
Rácikom, Fraštacká 119/5, 920 01 Hlohovec 
Rezortný orgán 
2. Úrad pre územné plánovanie a výstavbu SR, Tomášikova 14366/64A, 831 04 Bratislava 
 
Povoľujúci orgán 
3. Okresný úrad Hlohovec, odbor starostlivosti o životné prostredie, štátna vodná správa, 
Jarmočná 3, 920 01 Hlohovec Obec Ratkovce, 920 64 Ratkovce 97 
4. Obec Žlkovce, 920 42 Žlkovce 158 
5. Obec Ratkovce, 920 64 Ratkovce 97 
 
Dotknutý orgán 
6. Trnavský samosprávny kraj, Starohájska 10, 917 01 Trnava 
7. Okresný úrad Trnava, odbor starostlivosti o ŽP, odd. štátnej správy vôd a vybraných 
zložiek ŽP kraja, Kollárova 8, 917 01 Trnava 
8. Okresný úrad Trnava, odbor opravných prostriedkov, pozemkový referát, Vajanského 2, 
917 02 Trnava 
9. Okresný úrad Trnava, odbor cestnej dopravy a pozemných komunikácií,  Kollárova 8,  
        917 02 Trnava 
10. Regionálny úrad verejného zdravotníctva so sídlom v Trnave, Limbová 6, 917 02 Trnava 
11. Krajský pamiatkový úrad v Trnave, Cukrová 1, 917 01 Trnava 
12. Okresné riaditeľstvo Hasičského a záchranného zboru v Piešťanoch, Dopravná 1, 921 01 
Piešťany 
13. Okresný úrad Hlohovec, odbor krízového riadenia, Jarmočná 3, 920 01 Hlohovec 
14. Okresný úrad Hlohovec, odbor starostlivosti o životné prostredie, štátna správa 
odpadového hospodárstva, Jarmočná 3, 920 01 Hlohovec 
15. Okresný úrad Hlohovec, odbor starostlivosti o životné prostredie, štátna správa ochrany 
prírody a krajiny, Jarmočná 3, 920 01 Hlohovec 
16. Okresný úrad Hlohovec, odbor starostlivosti o životné prostredie, štátna správa ochrany 
ovzdušia, Jarmočná 3, 920 01 Hlohovec 
 
Dotknutá obec, na ktorej území sa má navrhovaná činnosť alebo jej zmena realizovať 
17. Obec Ratkovce, 920 64 Ratkovce 97 
18. Obec Žlkovce, 920 42 Žlkovce 158