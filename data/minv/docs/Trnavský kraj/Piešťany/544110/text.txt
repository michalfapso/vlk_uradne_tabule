ODBOR STAROSTLIVOSTI O ŽIVOTNÉ PROSTREDIE
Krajinská cesta 5053/13, 921  01  Piešťany
____________________________________________________________________________________
____________________________________________________________________________________
Telefón
+421337330559
E-mail
oszp.pn@minv.sk
Internet
www.minv.sk
IČO
00151866
•
•
Podľa rozdeľovníka
•
•
Váš list číslo/zo dňa
Naše číslo
OU-PN-OSZP-2025/000774-025
Vybavuje/linka
Mgr. Veronika Geršiová/
033-7330560
Piešťany
29. 04. 2025
Vec
„Územný plán obce Prašník“
– zaslanie záverečného stanoviska
V prílohe Vám zasielame podľa § 14 ods. 4 zákona č. 24/2006 Z. z. o posudzovaní vplyvov na životné prostredie a
o zmene a doplnení niektorých zákonov v znení neskorších predpisov (ďalej len „zákon“), záverečné stanovisko z
procesu posúdenia strategického dokumentu „Územný plán obce Prašník“, ktoré vypracoval Okresný úrad Piešťany,
odbor starostlivosti o životné prostredie v súčinnosti s orgánom na ochranu zdravia (Regionálnym úradom verejného
zdravotníctva so sídlom v Trnave, Limbová 6, 917 09 Trnava).
Dotknutá obec má povinnosť podľa § 14 ods. 5 zákona zverejniť doručené záverečné stanovisko z posúdenia
strategického dokumentu v lehote do 3 pracovných dní od jeho doručenia v mieste obvyklým spôsobom a oznámiť,
kde a kedy možno do neho nahliadnuť, robiť z neho výpisy, odpisy alebo na vlastné náklady zhotoviť kópie.
Schvaľujúci orgán nemôže podľa § 15 ods. 2 zákona bez záverečného stanoviska z posúdenia strategického
dokumentu schváliť strategický dokument, ktorý je predmetom posudzovania.
Obstarávateľ doručí podľa § 15 ods. 7 zákona schválený strategický dokument, ktorému predchádzalo posudzovanie
podľa zákona, spolu s informáciami podľa § 15 ods. 5 zákona v listinnom vyhotovení a na elektronickom nosiči
dát príslušnému orgánu (Okresný úrad Piešťany, odbor starostlivosti o životné prostredie) a zároveň ho zverejní na
svojej internetovej stránke alebo iným vhodným spôsobom.
Ing. Peter Sedlák
vedúci odboru
Informatívna poznámka - tento dokument bol vytvorený elektronicky
OU-PN-OSZP-2025/000774-0014742/2025
2 / 2
Rozdeľovník k číslu OU-PN-OSZP-2025/000774-025
Obec Prašník, Prašník 93, 922 11 Prašník
Mesto Vrbové, Ul.gen.M.R.Štefánika 15/4, 922 03 Vrbové
Mesto Brezová pod Bradlom, Námestie gen. M. R. Štefánika 1/1, 906 13 Brezová pod Bradlom
Obec Košariská, Košariská 78, 906 15 Košariská
Obec Podkylava, Podkylava 6, 916 16 Podkylava
Obec Krajné, Krajné 52, 916 16 Krajné
Obec Šípkové, Šípkové 113, 922 03 Šípkové
Obec Šterusy, Šterusy 117, 922 03 Šterusy
Obec Kočín - Lančár, Kočín 4, 922 04 Kočín-Lančár
Obec Dolný Lopašov, Dolný Lopašov 79, 922 04 Dolný Lopašov
Ministerstvo dopravy Slovenskej republiky, Sekcia stratégie a plánovania, Námestie slobody 6, Bratislava-Staré
Mesto, Bratislava I
Ministerstvo životného prostredia Bratislava, sekcia geológie a prírodných zdrojov, Námestie Ľudovíta Štúra 35/1,
812 35 Bratislava 1
Ministerstvo obrany Slovenskej republiky Sekcia majetku a infraštruktúry, Námestie generála Viesta 2, 832 47
Bratislava 3
Úrad pre územné plánovanie a výstavbu Slovenskej republiky, Regionálny úrad pre územné plánovanie a výstavbu,
Tomášikova 14366/64A, 831 04 Bratislava
Obvodný banský úrad v Bratislave, Mlynské Nivy 44/b, 825 11 Bratislava 25
Bratislavská vodárenská spoločnosť, a.s., Prešovská 48, 826 46 Bratislava 29
Okresný úrad Trnava, oddelenie ochrany prírody a vybraných zložiek životného prostredia kraja, Kollárova 8, 917
02 Trnava
Okresný úrad Trnava, odbor opravných prostriedkov, Vajanského 2, 917 02 Trnava 2
Krajský pamiatkový úrad Trnava, Cukrová 1, 917 01 Trnava 1
Trnavský samosprávny kraj, Oddelenie územného plánovania a životného prostredia, Starohájska 10, 917 01 Trnava
1
Regionálny úrad verejného zdravotníctva so sídlom v Trnave, Ulica Limbová 6, 917 09 Trnava 9
Okresné riaditeľstvo Hasičského a záchranného zboru v Piešťanoch, oddelenie požiarnej prevencie, Dopravná 1,
921 01 Piešťany 1
Okresný úrad Piešťany, odbor cestnej dopravy a pozemných komunikácií, Krajinská cesta 5053/13, 921 25 Piešťany
1
Okresný úrad Piešťany, odbor starostlivosti o životné prostredie, Krajinská cesta 5053/13, 921 25 Piešťany 1
Okresný úrad Piešťany, odbor krízového riadenia, Krajinská cesta 5053/13, 921 25 Piešťany 1
OU-PN-OSZP-2025/000774-0014742/2025
 
Územný plán obce Prašník 
 
 
Záverečné stanovisko 
(OU-PN-OSZP-2025/000774) 
 
vydané Okresným úradom Piešťany, odborom starostlivosti o životné prostredie podľa § 14 zákona č. 
24/2006 Z. z. o posudzovaní vplyvov na životné prostredia a o zmene a doplnení niektorých zákonov. 
 
I. Základné údaje o obstarávateľovi 
1. Názov: Obec Prašník 
2. Identifikačné číslo:  00 312 894 
3. Adresa sídla:  Obec Prašník, Obecný úrad 93, 922 11 Prašník 
 
4. Meno, priezvisko, adresa, telefónne číslo a iné kontaktné údaje oprávneného zástupcu 
obstarávateľa a osoby s odbornou spôsobilosťou na obstarávanie územnoplánovacích podkladov 
a územnoplánovacej dokumentácie 
 
Milan Mozolák, starosta obce 
Obecný úrad 
922 11 Prašník 93 
Tel.: 033/7780534, e-mail: obecprasnik@prasnik.sk 
Odborne spôsobilá osoba pre obstarávanie ÚPD a ÚPP: Ing. arch. Karol Ďurenec 
II. Základné údaje o strategickom dokumente 
1. Názov a územie 
Územný plán obce Prašník 
Katastrálne územie – Prašník 
2. Charakter 
Územnoplánovacia dokumentácia vypracovaná v zmysle zákona č. 50/1976 Zb. o územnom plánovaní 
a stavebnom poriadku, v znení neskorších predpisov a § 12 vyhlášky MŽP SR č. 55/2001 Z. z. o 
územnoplánovacích podkladoch a územnoplánovacej dokumentácii. Strategický dokument povinne 
podlieha posudzovaniu vplyvov na životné prostredie podľa zákona č. 24/2006 Z. z. o posudzovaní 
vplyvov na životné prostredie a o zmene a doplnení niektorých zákonov v znení neskorších predpisov 
(ďalej len „zákon“). 
3. Hlavné ciele 
Hlavným cieľom Územného plánu obce Prašník je v zmysle § 11 ods. 5 zákona č. 50/1976 Zb. o 
územnom plánovaní a stavebnom poriadku (stavebný zákon), v znení neskorších predpisov, stanoviť 
pre územie obce Prašník (k. ú. Prašník): 
• 
zásady a regulatívy priestorového usporiadania a funkčného využívania územia obce v 
nadväznosti na okolité územie,  
• 
prípustné, obmedzujúce a vylučujúce podmienky na využitie jednotlivých plôch a intenzitu ich 
využitia, určenie regulácie využitia plôch, 
• 
zásady a regulatívy starostlivosti o životné prostredie, územný systém ekologickej stability a 
tvorby krajiny, vrátane plôch zelene,  
OU-PN-OSZP-2025/000774-0014742/2025-P001
OU-PN-OSZP-2025/000774 
2 
 
• 
zásady a regulatívy ochrany a využívania prírodných zdrojov, kultúrno-historických hodnôt a 
významných krajinných prvkov,  
• 
hranice medzi súvisle zastavaným územím obce alebo územím určeným na zastavanie a 
ostatným územím obce,  
• 
zásady a regulatívy verejného dopravného a technického vybavenia a občianskeho vybavenia,  
• 
plochy pre verejnoprospešné stavby, na vykonanie delenia a sceľovania pozemkov, na  asanácie 
a na chránené časti krajiny. 
Dôležitou úlohou územného plánu je koordinácia rozvojových zámerov obce s požiadavkami ochrany 
prírody a krajiny, požiadavkami ochrany poľnohospodárskej pôdy a požiadavkami ochrany kultúrnych 
a historických hodnôt územia. Cieľom územného plánovania podľa § 1 zákona č. 50/1976 Zb. o 
územnom plánovaní a stavebnom poriadku (stavebný zákon) v znení neskorších predpisov (ďalej len 
„stavebný zákon“)  v znení § 40 ods. 5 zákona     č. 200/2022 Z. z. o územnom plánovaní je sústavne a 
komplexne riešiť priestorové usporiadanie a funkčné využívanie územia, určovať jeho zásady, 
navrhovať vecnú a časovú koordináciu činností ovplyvňujúcich životné prostredie, ekologickú stabilitu, 
kultúrno-historické hodnoty územia, územný rozvoj a tvorbu krajiny v súlade s princípmi trvalo 
udržateľného rozvoja. 
4. Stručný opis obsahu strategického dokumentu 
Hlavným riešiteľom strategického dokumentu – Územného plánu obce Prašník je doc. Ing. arch. 
Jaroslav Coplák, PhD., autorizovaný architekt SKA.  
Územný plán obce je vypracovaný v súlade s § 12 vyhlášky MŽP SR č. 55/2001 Z. z. o 
územnoplánovacích podkladoch a územnoplánovacej dokumentácii (ďalej len „vyhláška“), v členení na 
textovú a grafickú časť. Textová časť obsahuje smernú a záväznú časť. Textová časť je spracovaná v 
rozsahu a štruktúre podľa § 12 ods. 2 – 5 vyhlášky. Riešenie územného plánu je spracované v členení 
podľa § 12 ods. 4 písm. a) – r) vyhlášky a záväzná časť v rozsahu a štruktúre podľa § 12 ods. 6 písm. a) 
– l) vyhlášky.  
Grafická časť je vypracovaná v rozsahu a štruktúre podľa  § 12 ods. 7 písm. a) – f) vyhlášky a obsahuje:  
• 
Výkres širších vzťahov – M1: 50 000 (výkres č. 1), 
• 
Komplexný výkres priestorového usporiadania a funkčného využívania územia, s vyznačenou 
záväznou časťou riešenia a verejnoprospešnými stavbami M1:10 000 (výkres č. 2), a M 1:5000 
(výkres č. 3),  
• 
Výkres verejného dopravného a technického vybavenia M1: 10 000 (výkres č. 4),  
• 
Výkres ochrany prírody a tvorby krajiny vrátane prvkov ÚSES a vyhodnotenia dôsledkov 
stavebných zámerov na poľnohospodárskej pôde M1:10 000 (výkres č. 5). 
 
Obec Prašník spadá do kategórie sídiel s menej ako 2 000 obyvateľmi, preto podľa § 21 ods. 2 
stavebného zákona bude územný plán spracovaný jednovariantne.  
 
5. Vzťah k ostatným strategickým dokumentom 
 
Návrh strategického dokumentu „Územný plán obce Prašník“ musí byť v súlade s Územným  plánom 
regiónu Trnavského samosprávneho kraja v znení zmien a doplnkov. V zmysle § 25 ods. 6 a § 27 
stavebného zákona musí byť záväzná časť tejto územnoplánovacej dokumentácie vyššieho stupňa v 
návrhu Územného plánu obce Prašník rešpektovaná. 
Ďalšie strategické dokumenty:  
• 
Koncepcia územného rozvoja Slovenska KURS 2001  a jej zmeny a doplnky 2011, 
• 
Regionálny územný systém ekologickej stability okresu Piešťany, 2019,  
• 
Stratégia adaptácie SR na nepriaznivé dôsledky zmeny klímy – aktualizácia 2018. 
OU-PN-OSZP-2025/000774-0014742/2025-P001
OU-PN-OSZP-2025/000774 
3 
 
III. Opis priebehu prípravy a posudzovania vplyvov na životné prostredie 
1. Vecný a časový harmonogram prípravy a schvaľovania 
• 
Zaslanie oznámenia príslušnému orgánu – Okresnému úradu Piešťany, odboru starostlivosti o 
životné prostredie: 28. 11. 2023.  
• 
Oznámenie bolo zverejnené dňa 28. 11. 2023 na úradnej tabuli obce a na internetovej stránke 
https://www.enviroportal.sk/sk/eia/detail/-uzemny-plan-obce-prasnik,  
• 
Príslušný orgán rozposlal oznámenia dotknutým orgánom štátnej správy, organizáciám a 
obciam a vyzval na zaslanie písomných stanovísk - 29. 11. 2023,  
• 
Miesto konania konzultácii k strategickému dokumentu: na Okresnom úrade Piešťany, odbore 
starostlivosti o životné prostredie,  počas úradných hodín, 
• 
Prerokovanie rozsahu hodnotenia strategického dokumentu  - 04. 04. 2024,  
• 
Rozsah hodnotenia strategického dokumentu vydaný Okresným úradom Piešťany, odborom 
starostlivosti o životné prostredie č. j. OU-PN-OSZP-2024-000769 zo dňa 06. 05. 2024, 
• 
Možnosť dávať pripomienky k rozsahu hodnotenia - do 17. 05. 2024,  
• 
Správa o hodnotení a návrh územného plánu obce boli zverejnené na úradnej tabuli obce a na 
internetovej stránke https://www.enviroportal.sk/sk/eia/detail/-uzemny-plan-obce-prasnik, dňa 
12. 11. 2024,  
• 
Príslušný orgán rozposlal správu o hodnotení dotknutým orgánom štátnej správy, organizáciám 
a obciam a vyzval na zaslanie písomných stanovísk – 12. 11. 2024, 
• 
Prerokovanie „Správy o hodnotení strategického dokumentu“ - návrhu územného plánu obce 
Prašník: 29. 11. 2024 na Obecnom úrade Prašník o 12.00 hod., 
• 
Vypracovanie odborného posudku a návrh záverečného stanoviska: február 2025, 
• 
Vydanie záverečného stanoviska príslušným orgánom: predpokladaný termín - marec 2025,  
• 
Schválenie a vyhlásenie územného plánu: uznesenie Obecného zastupiteľstva obce Prašník o 
schválení územného plánu obce a VZN obce, ktorým sa vyhlasuje záväzná časť územného 
plánu. Predpokladaný termín november - apríl 2025. 
2. Orgán kompetentný na jeho prijatie 
Obecné zastupiteľstvo obce Prašník 
3. Druh prijatia, rozhodnutia 
Uznesenie Obecného zastupiteľstva obce Prašník, ktorým sa schvaľuje územný plán obce, všeobecné 
záväzné nariadenie obce Prašník, ktorým sa vyhlasuje záväzná časť územného plánu obce. 
4. Vypracovanie správy o hodnotení strategického dokumentu 
Správu o hodnotení vplyvov strategického dokumentu na životné prostredie doc. Ing. arch. Jaroslav 
Coplák, PhD., autorizovaný architekt SKA v októbri 2024 podľa prílohy č. 5 zákona. 
5. Posúdenie správy o hodnotení strategického dokumentu 
Okresný úrad Piešťany, odbor starostlivosti o životné prostredie určil v zmysle § 13 ods. 4 zákona za 
spracovateľa odborného posudku strategického dokumentu „Územný plán obce Prašník” listom č. j. 
OU-PN-OSZP-2025/000774-020 RNDr. Bronislavu Trnkovú, zapísanú v zozname odborne spôsobilých 
osôb na posudzovanie vplyvov činností na životné prostredie na Ministerstve životného prostredia SR. 
Súčasťou odborného posudku je aj návrh záverečného stanoviska.  
Obstarávateľ, Obec Prašník postupom podľa zákona zabezpečil vypracovanie odborného posudku podľa 
§ 13 zákona. Z hľadiska posúdenia úplnosti predloženej správy o hodnotení spracovateľka odborného 
posudku uviedla, že správa o hodnotení bola vypracovaná v hlavných bodoch štruktúry stanovenej 
OU-PN-OSZP-2025/000774-0014742/2025-P001
OU-PN-OSZP-2025/000774 
4 
 
prílohou č. 5 zákona a jej obsah a štruktúra zodpovedá v zákone exaktne definovaným požiadavkám a 
určenému rozsahu hodnotenia a časovému harmonogramu.  
V ďalšej etape spracovania územnoplánovacej dokumentácie je potrebné akceptovať odporúčané 
opatrenia uvedené v posudku.  
V zmysle rozsahu hodnotenia bolo určené pre hodnotenie okrem nulového variantu (stav, ktorý by 
nastal, ak by sa navrhovaný strategický dokument neprijal) aj jedno riešenie, ktoré je rozpracované v 
návrhu riešenia územného plánu obce.  
Okresný úrad Piešťany, odbor starostlivosti o životné prostredie v rámci rozsahu hodnotenia určil aj 
špecifické požiadavky, ktoré bolo potrebné podrobnejšie rozpracovať v správe o hodnotení. Možno 
konštatovať, že špecifické požiadavky boli v správe vypracované po doplnení dostatočne a v 
požadovanom rozsahu.  
Spracovateľka odborného posudku konštatovala dostatočné a precízne spracovanie správy o hodnotení 
strategického dokumentu. Súčasťou odborného posudku je návrh záverečného stanoviska podľa § 13 
ods. 9 zákona. 
6. Stanoviská predložené k správe o hodnotení a ich vyhodnotenie. 
 
Stanoviská k správe: 
 
• 
Ministerstvo dopravy SR, Sekcia stratégie a plánovania  v liste  č. 31875/2024/SSP/98687 
zo dňa 28. 11. 2024 uviedlo:  
            Správu o hodnotení strategického dokumentu „Územný plán obce Prašník“ berie MD SR na 
vedomie a nemá k nej žiadne pripomienky.  
 
• 
Ministerstvo životného prostredia SR, Sekcia geológie a prírodných zdrojov, stanovisko č. 
7003/2023-5.3, 75604/2024, zo dňa 25. 11. 2024: 
1. V katastrálnom území obce Prašník (ďalej len „predmetné územie“) sa nachádza:  
- výhradné ložisko „Košariská – dolomit (366)“; na ktoré bolo vydané osvedčenie o výhradnom 
ložisku (OVL) a s určeným chráneným ložiskovým územím (CHLÚ), ktoré nemá určenú 
organizáciu,  
- výhradné ložisko „Košariská – dolomit (367)“; na ktoré bolo vydané OVL a s určeným CHLÚ, 
ktorého ochranu zabezpečuje ŠGÚDŠ Bratislava,  
- výhradné ložisko „Prašník – stavebný kameň (170)“; s určeným CHLÚ a dobývacím 
priestorom (DP) pre LOMtrans, s. r. o, Šintava,  
- výhradné ložisko „Vrbové – stavebný kameň (171)“ s určeným CHLÚ a DP, ktoré nemá 
určenú organizáciu.  
Podľa § 15 ods. 1 banského zákona sú orgány územného plánovania a spracovatelia 
územnoplánovacej dokumentácie povinní pri územnoplánovacej činnosti vychádzať z 
podkladov o zistených a predpokladaných výhradných ložiskách a sú povinní navrhovať 
riešenie, ktoré je z hľadiska ochrany a využitia nerastného bohatstva a ďalších verejných 
záujmov najvýhodnejšie. Ministerstvo požaduje dodržať ustanovenia § 18 a § 19 banského 
zákona tak, aby bola zabezpečená ochrana výhradných ložísk proti znemožneniu alebo sťaženiu 
ich dobývania a podľa § 17 ods. 5 a § 26 ods. 3 banského zákona vyznačiť hranice chránených 
ložiskových území a dobývacích priestorov v územnoplánovacej dokumentácii. Vzhľadom na 
súčasné a predpokladané využívanie ložísk žiadame územia v blízkosti chránených ložiskových 
území a dobývacích priestorov nevyužívať ako obytné, prípadne rekreačné územia s novými 
stavbami.  
2. V predmetnom území sú evidované skládky odpadov tak, ako sú zobrazené na priloženej 
mape. Ministerstvo odporúča uvedené skládky odpadov dostatočne zohľadniť v 
územnoplánovacej dokumentácii.  
3. V predmetnom území je na základe výpisu z Informačného systému environmentálnych 
záťaží evidovaná environmentálna záťaž:  
Názov EZ: PN (013) / Prašník - skládka TKO  
Názov lokality: skládka TKO  
OU-PN-OSZP-2025/000774-0014742/2025-P001
OU-PN-OSZP-2025/000774 
5 
 
Druh činnosti: skládka komunálneho odpadu  
Stupeň priority: EZ s nízkou prioritou (K < 35)  
Registrovaná ako: A pravdepodobná environmentálna záťaž  
Pravdepodobná environmentálna záťaž môže negatívne ovplyvniť možnosti ďalšieho využitia 
územia.  
4. V predmetnom území je zaregistrovaný výskyt potenciálnych a stabilizovaných zosuvov. 
Nestabilné je aj bezprostredné okolie zaregistrovaných svahových deformácií. Katastrálne 
územie patrí prevažne do rajónu stabilných území. V predmetnom území sa vyskytujú územia 
patriace do rajónu potenciálne nestabilných až nestabilných území. Územia sú citlivé na 
negatívne antropogénne zásahy. V územiach s nedostatočnou preskúmanosťou je predpoklad 
existencie doteraz nezaregistrovaných svahových deformácií. Aktivizácia svahových 
deformácií je možná vplyvom prírodných pomerov alebo negatívnymi antropogénnymi 
faktormi, resp. ich kombináciou. Orgány územného plánovania sú podľa § 20 ods. 1 
geologického zákona povinné v textovej a grafickej časti územnoplánovacej dokumentácie 
zohľadniť 
výsledky 
geologických 
prác, 
v 
konkrétnom 
prípade 
výsledky 
inžinierskogeologického prieskumu spracované v záverečnej správe: Atlas máp stability svahov 
SR v M 1 : 50 000 (Šimeková, Martinčeková a kol., 2006), ktorý je prístupný na mapovom 
serveri Štátneho geologického ústavu Dionýza Štúra Bratislava. Na webových stránkach sú 
dostupné aj ďalšie údaje a informácie o zaregistrovaných svahových deformáciách: 
http://apl.geology.sk/atlassd/ a http://apl.geology.sk/geofond/zosuvy/. 
Svahové deformácie v predmetnom území negatívne ovplyvňujú možnosti využitia územia pre 
stavebné účely.  
5. Predmetné územie spadá do nízkeho až stredného radónového rizika, tak ako je to zobrazené 
na priloženej mape. Stredné radónové riziko môže negatívne ovplyvniť možnosti ďalšieho 
využitia územia.  
6. V predmetnom území sú evidované geotermálne útvary podzemných vôd v podobe 
puklinovo-krasových vôd podložných triasových karbonátov.  
Podľa § 20 ods. 3 geologického zákona ministerstvo vymedzuje ako riziká stavebného využitia 
územia:  
a) výskyt potenciálnych a stabilizovaných zosuvov. Vhodnosť a podmienky stavebného využitia 
územia s výskytom potenciálnych a stabilizovaných zosuvov je potrebné posúdiť a overiť 
inžinierskogeologickým prieskumom.  
b) výskyt stredného radónového rizika. Vhodnosť a podmienky stavebného využitia územia s 
výskytom stredného radónového rizika je potrebné posúdiť podľa zákona č. 355/2007 Z. z. o 
ochrane, podpore a rozvoji verejného zdravia a o zmene a doplnení niektorých zákonov v znení 
neskorších predpisov a vyhlášky č. 98/2018 Z. z., ktorou sa ustanovujú podrobnosti o 
obmedzovaní ožiarenia pracovníkov a obyvateľov z prírodných zdrojov ionizujúceho žiarenia.  
 
• 
Úrad Trnavského samosprávneho kraja, oddelenie územného plánovania a životného 
prostredia v liste č. 06560/2024/OÚPŽP-6 zo dňa 09. 12. 2024 uviedol: 
Po preštudovaní predmetnej dokumentácie t. j. Správy o hodnotení strategického dokumentu 
„Územný plán obce Prašník“ oddelenie územného plánovania a životného prostredia 
Trnavského samosprávneho kraja môže konštatovať, že uplatnením strategického dokumentu 
sa nepredpokladá významný nárast negatívnych vplyvov na životné prostredie. Vzhľadom na 
funkčné využitie navrhovaných plôch t. j. prevažne na bývanie a z časti na rekreáciu 
predpokladáme bežné vplyvy urbanizovaného prostredia. V snahe chrániť pôdne celky pred 
nadmerným rozdrobením boli uprednostnené kompaktné plochy, nadväzujúce na zastavané 
územie obce, ako aj priestorové rezervy v zastavanom území obce. Z väčšej časti sa využíva už 
vybudovaná infraštruktúra cestných komunikácií a inžinierskych sietí. Návrh rieši aj možnosti 
výhľadového pokračovania výstavby. Avšak považujeme za nevhodné riešenie umiestňovať 
plochu s funkciou bývania v bezprostrednej blízkosti vodného toku Holeška, ktorý je 
biokoridorom regionálneho významu.  
Z toho dôvodu požadujeme navrhovanú lokalitu z etapy výhľadu vypustiť. Ďalšie pripomienky 
k správe o hodnotení nemáme. 
 
OU-PN-OSZP-2025/000774-0014742/2025-P001
OU-PN-OSZP-2025/000774 
6 
 
• 
Okresný úrad Trnava, odbor opravných prostriedkov, v  stanovisku č. OU-TT-OOP6-
2024/083128 zo dňa 06. 12. 2024 uviedol:  
Správny orgán po preskúmaní strategického dokumentu „Územný plán obce Prašník – návrh“ 
konštatuje, že realizácia zámeru obce predpokladá záber poľnohospodárskej pôdy v katastrálnom 
území (ďalej len „k. ú.“) Prašník, v zastavanom a mimo zastavaného územia obce v nižšie uvedených 
lokalitách:  
- lok. č. 1 s funkčným využitím na bývanie o výmere 0,2612 ha s druhom pozemku orná pôda  
- lok. č. 2 s funkčným využitím na bývanie o výmere 0,4226 ha s druhom pozemku orná pôda  
- lok. č. 3 s funkčným využitím na bývanie o výmere 0,8336 ha s druhom pozemku orná pôda  
- lok. č. 4 s funkčným využitím na bývanie o výmere 0,7243 ha s druhom pozemku orná pôda  
- lok. č. 5 s funkčným využitím na bývanie o výmere 1,6589 ha s druhom pozemku orná pôda, trvalý 
trávny porast  
- lok. č. 6 s funkčným využitím na bývanie o výmere 0,7100 ha s druhom pozemku orná pôda  
- lok. č. 7 s funkčným využitím na bývanie o výmere 0,1334 ha s druhom pozemku orná pôda  
- lok. č. 8 s funkčným využitím na bývanie o výmere 0,1265 ha s druhom pozemku orná pôda  
- lok. č. 9 s funkčným využitím na bývanie o výmere 0,3190 ha s druhom pozemku záhrada  
- lok. č. 10 s funkčným využitím na bývanie o výmere 0,4631 ha s druhom pozemku orná pôda  
- lok. č. 11 s funkčným využitím na bývanie o výmere 0,1000 ha s druhom pozemku záhrada  
- lok. č. 12 s funkčným využitím na rekreáciu o výmere 9,8170 ha s druhom pozemku orná pôda  
- lok. č. 13 s funkčným využitím na rekreáciu o výmere 4,1370 ha s druhom pozemku orná pôda  
- lok. č. 14 s funkčným využitím na rekreáciu o výmere 3,4300 ha s druhom pozemku orná pôda  
- Prieluky s funkčným využitím na bývanie o výmere 4,4146 ha s druhom pozemku orná pôda, záhrada, 
trvalý trávny porast a ovocný sad  
- zvyšná plocha s funkčným využitím na výrobu a čistiareň odpadových vôd o výmere 3,0110 ha s 
druhom pozemku trvalý trávny porast. 
Celkový požadovaný záber poľnohospodárskej pôdy v uvedených lokalitách predstavuje výmeru 
30,5622 ha. Z hľadiska kvality poľnohospodárskej pôdy určenej na záber sa vo vyššie uvedených 
lokalitách mimo zastavaného územia obce Prašník nachádza poľnohospodárska pôda o výmere 3,9623 
ha, zaradená podľa bonitovaných pôdnoekologických jednotiek do 4. skupiny (kódy BPEJ 0211032, 
0244202, 0248202 a 0250002) a do 5. skupiny (kód BPEJ 0251213) a do 6. skupiny (kód BPEJ 
0227003), ktorá je evidovaná v Zozname najkvalitnejšej poľnohospodárskej pôdy v príslušnom k. ú. 
podľa prílohy č. 2 Nariadenia vlády č. 58/2013 Z. z. o odvodoch za odňatie a neoprávnený záber 
poľnohospodárskej pôdy. 
Návrh novej územnoplánovacej dokumentácie obce Prašník predpokladá rozsiahly záber 
poľnohospodárskej pôdy v lokalitách č. 12, 13 a 14 o celkovej výmere 17,384 ha, s funkčným využitím 
na individuálnu chatovú rekreáciu v okolí vodnej nádrže Čerenec. Správny orgán vyhodnotil tento záber 
poľnohospodárskej pôdy ako neadekvátny a preto navrhuje jeho redukciu, pričom z navrhovaných 
rozvojových lokalít je možné vynechať lokalitu č. 12 o výmere 9,8170 ha, alebo lokality č. 13 a 14 o 
výmere 7,5670 ha.  
Okresný úrad Trnava, odbor opravných prostriedkov, pozemkový referát požaduje úpravu 
strategického dokumentu „Územný plán obce Prašník - návrh“ v zmysle vyššie uvedených 
pripomienok, týkajúcich sa lokalít č. 12, 13 a 14.  
K ostatným lokalitám nemá správny orgán z hľadiska ochrany poľnohospodárskej pôdy žiadne 
pripomienky. 
 
• 
Okresný úrad Piešťany, odbor cestnej dopravy a pozemných komunikácií, ako príslušný 
cestný správny orgán vo veciach ciest II. a III. triedy v  stanovisku č. OU-PN-OCDPK-
2024/012257 zo dňa 02. 12. 2024 uviedol:  
1. Pri spracovaní ďalších stupňov dokumentácie územného plánu musia byť dodržané ustanovenia 
zákona č. 135/1961 Zb. o pozemných komunikáciách (cestný zákon) v znení neskorších predpisov 
a vyhlášky č. 35/1984 Zb., ktorou sa vykonáva zákon o pozemných komunikáciách (cestný zákon). 
2. Žiadame rešpektovať ochranné pásma ciest II/499 a III/1185 v danom území. Podľa § 11 ods. 2 
zákona č. 135/1961 Zb. je v cestných ochranných pásmach zakázaná alebo obmedzená činnosť, 
OU-PN-OSZP-2025/000774-0014742/2025-P001
OU-PN-OSZP-2025/000774 
7 
 
ktorá by mohla ohroziť cesty alebo premávku na nich; výnimky z tohto zákazu povoľuje v 
odôvodnených prípadoch príslušný cestný správny orgán. Cestné ochranné pásmo je zriadené 
mimo zastavaného územia obce vymedzeného platným územným plánom obce; ak ide o obec, ktorá 
nie je povinná mať územný plán podľa osobitného predpisu, cestné ochranné pásmo vzniká mimo 
skutočne zastavaného územia obce. Pre jednotlivé druhy a kategórie týchto komunikácií určí šírku 
ochranných pásem vykonávací predpis, a to pri cestách nižších tried a miestnych cestách 15 až 25 
metrov od osi vozovky, nad a pod pozemnou komunikáciou. Žiadosť o povolenie výnimky sa podľa 
§ 11 ods. 5 cestného zákona podáva v štádiu prípravnej dokumentácie, t. j. pred vydaním územného 
rozhodnutia.  
3. Každý prípadný zásah do telesa ciest II/499 a III/1185 môže byť zrealizovaný až po vydaní 
povolenia Okresného úradu Piešťany, odboru cestnej dopravy a pozemných komunikácií 
(napojenie na inžinierske siete, umiestnenie dopravných značiek, zriadenie pripojenia). 
4. V prípade, že v rámci realizácie návrhov uvedených v „Územnom pláne obce Prašník – Návrh“ 
dôjde k obmedzeniu alebo ohrozeniu cestnej premávky na cestách II/499 a III/1185, musí byť 
bezpečnosť cestnej premávky zabezpečená prenosným dopravným značením podľa určenia na 
použitie prenosného dopravného značenia, ktoré na základe žiadosti vydá Okresný úrad Piešťany, 
odbor cestnej dopravy a pozemných komunikácií. 
5. Pri navrhovaní a realizácii nových dopravných napojení na cesty II/499 a III/1185 žiadame dodržať 
všetky platné príslušné STN. Upozorňujeme najmä na dodržanie šírkových parametrov 
komunikácií a najmenších vzájomných vzdialeností križovatiek podľa STN 73 6101 
„Projektovanie ciest a diaľnic“ a STN 73 6110 „Projektovanie miestnych komunikácií“. 
6. Akýkoľvek projekt stavebnej činnosti v dotyku s cestami II/499 a III/1185 alebo stavebných úprav 
tejto cesty, musí byť predložený Okresnému úradu Piešťany, odboru cestnej dopravy a pozemných 
komunikácií.  
7. S pripájaním obytných lokalít priamo na cesty II/499 a III/1185 prostredníctvom miestnych ciest 
funkčnej triedy D1 nesúhlasíme. Každé priame dopravné napojenie obytnej zóny alebo IBV na 
cesty II/499 a III/1185 musí byť navrhnuté prostredníctvom miestnej cesty, ktorá musí byť 
navrhnutá a realizovaná ako dvojpruhová obojsmerná obslužná komunikácia funkčnej triedy 
minimálne C3 a musí spĺňať kritériá v zmysle STN 73 6110 „Projektovanie miestnych 
komunikácií“.  
8. V prípade, že trasa cyklotrasy bude v súbehu s cestami II/499 a III/1185 alebo križovať cestu II/499 
a III/1185 je potrebné predložiť projektovú dokumentáciu cyklotrasy tunajšiemu úradu na 
vyjadrenie najneskôr do začatia územného konania. Zároveň upozorňujeme, že pri navrhovaní a 
realizácii cyklotrasy je potrebné dodržať všetky platné príslušné STN a technické podmienky.  
9. Každý ďalší stupeň projektovej dokumentácie činnosti vykonávanej v dotyku s cestami II/499 a 
III/1185 musí byť predložený Okresnému úradu Piešťany, odboru cestnej dopravy a pozemných 
komunikácií na vyjadrenie.  
Toto vyjadrenie nenahrádza povolenie, nie je rozhodnutím podľa predpisov o správnom konaní 
(správny poriadok). 
• 
Okresný úrad Trnava, odbor starostlivosti o životné prostredie, oddelenie ochrany 
prírody a vybraných zložiek životného prostredia kraja, vydal záväzné stanovisko  č. OU-
TT-OSZP1-2024/084560-004 zo dňa 11. 12. 2024:  
 
 
 
Predkladaná správa o hodnotení predkladaného strategického dokumentu je vypracovaná v 
súlade s prílohou č. 4 zákona. Predmetom posúdenia vplyvov boli len lokality zaradené do návrhového 
obdobia. Lokality navrhnuté do výhľadového obdobia neboli predmetom posúdenia vplyvu 
strategického dokumentu. Práve vo výhľade sa uvažuje s rozvojom funkcie bývania v CHVÚ Malé 
Karpaty. V správe sa uvádza, „stavebné aktivity tu budú možné len v prípade, ak sa ich vhodnosť preverí 
v následných zmenách a doplnkoch a tiež v procese SEA“. Z vyhodnotenia vplyvov strategického 
dokumentu na jednotlivé zložky životného prostredia vyplýva, že realizácia strategického dokumentu 
bude mať negatívny vplyv len na pôdu a to v podobe priameho záberu. Na ostatné zložky životného 
prostredia sa predpokladá pozitívny vplyv. Z hľadiska ochrany prírody a krajiny možno s výsledkami 
hodnotenia súhlasiť. Predkladaná správa o hodnotení nepotvrdila významný negatívny vplyv na životné 
OU-PN-OSZP-2025/000774-0014742/2025-P001
OU-PN-OSZP-2025/000774 
8 
 
prostredie z uplatňovania strategického dokumentu. Zároveň jej schválením dôjde k vytvoreniu 
záväzného nástroja pre funkčno-priestorový rozvoj obce.  
Pri výhľadových lokalitách situovaných v chránených územiach, žiadame doplnenie záväznej časti 
strategického dokumentu o formuláciu. „Preverenie vhodnosti lokality pre danú funkciu a vyhodnotenie 
vplyvov lokality na dotknuté chránené územia v procese SEA, musí predchádzať pred samotným 
stanovením regulácie zástavby v lokalitách situovaných v CHVÚ Malé Karpaty.“  
Záväzné stanovisko nenahrádza povolenie ani súhlas podľa ustanovení tohto zákona a nie je 
rozhodnutím podľa predpisov o správnom konaní. Osobitné predpisy ako aj ostatné ustanovenia zákona 
ostávajú vydaním tohto vyjadrenia nedotknuté. 
 
• 
Okresný úrad Piešťany, odbor krízového riadenia,  stanovisko č.: OU-PN-OKR-
0034971/2024, zo dňa 25. 11. 2024: 
Nemá pripomienky ani požiadavky z hľadiska potrieb civilnej ochrany. 
 
• 
Okresný úrad Piešťany, odbor starostlivosti o životné prostredie, stanovisko č. OU-PN-
OSZP-2024/012153, zo dňa 04. 12. 2024: 
 
Okresný úrad Piešťany, odbor starostlivosti o životné prostredie, štátna vodná správa, štátna 
správa ochrany ovzdušia a odpadového hospodárstva ako dotknutý orgán štátnej správy podľa 
§ 12 ods. 1 zákona nemá pripomienky k predloženej správe o hodnotení strategického 
dokumentu „Územný plán obce Prašník - návrh“ a k návrhu strategického dokumentu. 
 
• 
Regionálny úrad verejného zdravotníctva so sídlom v Trnave vydal záväzné  stanovisko 
č. RÚVZTT/OHŽPaZ/111/149/2025 zo dňa 09. 01. 2025, v ktorom  uviedol:  
S obsahom správy o hodnotení strategického dokumentu: „Územný plán obce Prašník – Návrh“, 
žiadateľa: Okresný úrad Piešťany, odbor starostlivosti o životné prostredie, Krajinská cesta 
5053/13, 921 01 Piešťany, IČO: 00 151 866 zo dňa 21. 11. 2024 sa súhlasí. 
 
• 
Bratislavská vodárenská spoločnosť, a. s., stanovisko č. 033384/2024/40201/Kd, zo dňa 06. 
11. 2024: 
K predloženému návrhu „Územného plánu obce Prašník“ Vám v zmysle zákona č. 442/2002 Z. 
z. o verejných vodovodoch a verejných kanalizáciách dávame nasledovné vyjadrenie: 
I. Z hľadiska situovania navrhovanej stavby 
1. V záujmových územiach sa nachádzajú zariadenia verejného vodovodu BVS, ktoré žiadame 
rešpektovať vrátane ich pásma ochrany v súlade s § 19 zákona č. 442/2002 Z. z. o verejných 
vodovodoch a verejných kanalizáciách.  
2. Vytýčenie verejného vodovodu a súvisiacich zariadení v teréne je možné objednať cez 
podateľňu BVS na základe objednávky na práce (tlačivo na webovej stránke www.bvsas.sk 
alebo v kontaktných centrách). Súčasťou objednávky musí byť situácia z GIS-u BVS, ktorú 
je možné získať na ktoromkoľvek kontaktnom centre BVS. 
3. V trase vodovodu vrátane pásma ochrany je zakázané vykonávať zemné práce, umiestňovať 
stavby a objekty trvalého charakteru, umiestňovať reklamné tabule, billboardy, konštrukcie 
alebo iné podobné zariadenia alebo vykonávať činnosti, ktoré obmedzujú prístup k 
verejnému vodovodu alebo verejnej kanalizácií alebo ktoré by mohli ohroziť ich technický 
stav, vysádzať trvalé porasty, umiestňovať skládky, vykonávať terénne úpravy a podobne. 
4. Pri súbehu a križovaní inžinierskych sietí s verejnými vodohospodárskymi zariadeniami je 
potrebné dodržať STN 73 6005 o priestorovej úprave vedení technického vybavenia vrátane 
jej zmien a dodatkov.  
5. Verejný vodovod a verejnú kanalizáciu vrátane pásma ochrany v súlade s § 19 zákona č. 
442/2002 Z. z. o verejných vodovodoch a verejných kanalizáciách žiadame situovať v 
komunikáciách, resp. do verejne prístupného koridoru so šírkou a nosnosťou povrchu pre 
vjazd servisných vozidiel zabezpečujúcich výkon prevádzky. 
II. Z hľadiska ochrany vodných zdrojov (VZ) 
1. Do k. ú. obce Prašník spadá ochranné pásmo I. a II. stupňa vodárenských zdrojov 
Stanovisko, Holeška, Mlyny, Chrenkech jarok, Lopušná dolina, vrtov HPF-1,2,3 a 4A (v 
OU-PN-OSZP-2025/000774-0014742/2025-P001
OU-PN-OSZP-2025/000774 
9 
 
správe BVS a. s.) a Pod Javorom (v správe TAVOS-u) určené rozhodnutím ONV Senica    
č. 1559/88/807/89-6/24/140 zo dňa 04. 09. 1989 zmeneného rozhodnutím OU Piešťany       
č. ŠVS/2000/01114-Me zo dňa 21. 02. 2000.  
2. Na uvedené územie OP I. a II. stupňa sa vzťahujú podmienky a obmedzenia vyplývajúce    
z vyššie uvedených rozhodnutí ako aj z ustanovení zákona č. 364/2004 Z. z. a vyhlášky 
MŽP SR č. 29/2005 Z. z. V zmysle citovaných rozhodnutí a predpisov sa na daných 
územiach nesmú vykonávať činnosti, ktoré priamo nesúvisia s využívaním a ochranou 
vodárenského zdroja. 
Na základe vyššie uvedených skutočností uvádzame nasledovné:  
- 
zabezpečenie čistenia odpadových vôd formou vybudovania kanalizačnej siete a čistiarní 
odpadových vôd je z pohľadu ochrany vodárenských zdrojov prínosom, avšak 
upozorňujeme, že navrhované umiestnenie jednej z čistiarní v území OP II. stupňa je v 
rozpore s vyššie citovaným rozhodnutím,  
- 
na území OP II. stupňa, kde nebude vybudovaná kanalizácia požadujeme likvidáciu 
odpadových vôd zabezpečiť formou vodotesných žúmp (nebudeme súhlasiť s malými 
domovými čistiarňami odpadových vôd),  
- 
likvidáciu vôd z povrchového odtoku spevnených plôch, komunikácií, parkovísk a pod. v 
území OP II. stupňa je potrebné zabezpečiť ORL, 
- 
pre územia, ktoré nebudú dopojené v rámci predloženého ÚPN na verejný vodovod, je 
zásobovanie pitnou vodou navrhované formou individuálnych studní, kde je potrebné v 
oblasti II. OP preukázať formou hydrogeologického posúdenia, že nebudú mať negatívny 
vplyv na využívané VZ, 
- 
na území OP II. stupňa nebudeme súhlasiť s prípadným využívaním tepelných čerpadiel 
systému voda-voda, resp. zem-voda, 
- 
z bilančného hľadiska bude nutné posúdiť návrh zásobovania vodou ÚPN, nakoľko väčšina 
vody z vodných zdrojov v prevádzke BVS zachytávaná v k. ú. Prašník je prečerpávaná do 
skupinového vodovodu Myjava, resp. SKV Košariská-Brezová. 
III. Z hľadiska odkanalizovania a čistenia odpadových vôd 
S budovaním dvoch ČOV pre uvedenú oblasť v návrhu ÚPN nesúhlasíme z nasledovných dôvodov: 
- 
Umiestnenie jednej navrhovanej ČOV je v ochrannom pásme II. stupňa vodného zdroja. 
Budovanie dvoch ČOV pre uvedenú oblasť nie je vhodné riešenie z hľadiska zabezpečenia 
prevádzky dvoch ČOV (celková ekonomika CAPEX, OPEX, 2 x umiestnenie vodnej 
stavby, 2 x ochranné pásmo ČOV, 2 x stavebné povolenie, 2 x ovplyvnenie recipientu- 
vodný tok Holeška, 2 x manipulácia s odpadmi vrátane manipulácie s čistiarenským kalom 
atď.). 
- 
Z hľadiska ochrany ŽP, najmä vodného toku Holeška sa jedná o návrh budovania dvoch 
zdrojov znečistenia, ktoré svojím sumárnym znečistením budú zaťažovať vodný tok 
Holeška viac, ako budovanie jednej väčšej ČOV, pre ktorú platia prísnejšie limity pre 
zbytkové znečistenie vyčistenej odpadovej vody. Po prepočte konštatujeme, že pre oblasť 
je potrebná ČOV veľkostnej kategórie cca 1500 EO, čo je naozaj malá ČOV. Rozdelenie 
takejto veľkostnej kategórie na dva menšie zdroje znečistenia najmä ak sa jedná o recipient 
Holeška nad vodnou nádržou Čerenec je nevhodné riešenie. 
- 
Vyššia stabilita technologického procesu čistenia odpadových vôd bude zabezpečená na 
jednej väčšej ČOV. 
- 
Príslušné STN EN pre návrh a budovanie ČOV stanovujú nutnosť dvojlinkovosti ČOV, čo 
je pre väčšiu ČOV oveľa výhodnejšie a reálnejšie, navyše sa dá plánovať postupné 
zaťaženie ČOV pri plánovaní rozvoja budovaní jednotlivých častí verejnej kanalizačnej 
siete. 
- 
Žiadame o prehodnotenie umiestnenia ČOV pričom navrhujeme umiestniť ČOV v smere 
toku Holeška (nižšie), kde podľa schémy ÚPN existujú environmentálne záťaže (skládky, 
envirozáťaže podľa ŠGÚ DŠ v obrázku zelené bodky), ktoré by bolo možné v rámci 
výstavby ČOV odstrániť a zlepšiť tak stav biokoridoru regionálneho významu (podľa 
ÚPN). 
- 
Z pohľadu ochrany životného prostredia žiadame pri umiestnení ČOV v ÚP rátať s potrebou 
budovania havarijnej nádrže privádzanej odpadovej vody na dobu minimálne 48 hodín pre 
OU-PN-OSZP-2025/000774-0014742/2025-P001
OU-PN-OSZP-2025/000774 
10 
 
reálnu možnosť poruchy na ČOV a to z dôvodu, že odpadové vody budú vypúšťané do 
recipientu Holeška tesne pred vodnou nádržou, ktorá je zároveň rekreačnou oblasťou.  
- 
Podľa predbežného výpočtu nádrž minimálne 400 m3 čo predstavuje plochu spoločne             
s potrebnými obslužnými spevnenými plochami cca 270 m2. Toto umiestnenie ČOV je 
zároveň výhodné z pohľadu ochrany najbližšej bytovej zástavby jestvujúcou zeleňou 
vyššieho vzrastu. 
- 
V rámci umiestnenia ČOV žiadame do územného plánu zapracovať umiestnenie ČOV 
vrátane ochranného pásma resp. pásma hygienickej ochrany ČOV v zmysle zákona č. 
442/2002 Z. z. § 19 a teda 50 metrov od okrajovej časti ČOV (nie od stredu ako uvádza 
ÚPN) a dvojnásobok v smere prevládajúcich vetrov - (Ak má byť čistiareň odpadových vôd 
umiestnená v smere prevládajúceho vetra k obytnému územiu, vzdialenosti podľa odseku 2 
sa zdvojnásobujú).  
- 
V okolí konečného návrhu miesta - pozície ČOV navrhujeme v ÚPN uviesť - vyznačiť 
návrh stavebnej uzávery z dôvodu možného budúceho rozširovania ČOV ako aj eliminácie 
ovplyvňovania okolia ČOV nepriaznivými vplyvmi (senzorický zápach, prípadne hluk).  
Návrh verejného vodovodu a verejnej kanalizácie musí zohľadňovať kapacitné pokrytie potrieb 
vyjadrených vo vodohospodárskej bilancii navrhovaného funkčného využitia a organizácie územia. 
Je potrebné zohľadniť súčasné kapacity a skutkový stav jestvujúcich verejných vodohospodárskych 
zariadení v kontexte s bilančnými nárokmi navrhovanej zástavby v danom území. Vo 
vodohospodárskej bilancii žiadame podrobne zdokumentovať nároky na pitnú a požiarnu vodu a 
výšku zástavby. Výpočet potreby vody je nutné previesť podľa prílohy č.1 Vyhlášky Ministerstva 
životného prostredia SR č. 684/2006 zo dňa 14. 11. 2006. 
Verejný vodovod je nutné navrhovať v súlade s STN73 6005, 755401, ON 755411 a ostatnými 
súvisiacimi normami, Štandardami verejného vodovodu v podmienkach BVS, ktoré sú dostupné na 
internetovom sídle. Pre každú rozvojovú lokalitu je potrebné spracovať samostatnú PD rozšírenia 
vodovodnej siete vrátane zohľadnenia tlakových pomerov v sieti s dodržaním vyššie uvedených 
podmienok. V prípade rozšírenia verejného vodovodu požadujeme, aby bol v maximálnej možnej 
miere zokruhovaný. Súčasne so spracovaním DUR pre výstavbu na území, ktoré sa nachádzajú v 
OP vodných zdrojov II. stupňa je potrebné vypracovať hydrogeologický posudok. 
Verejnú kanalizáciu je nutné navrhovať v súlade s STN 73 6005, STN 756101, STN 75 6125 
Tlakové kanalizačné potrubia, STN 73 6822 Križovanie a súbehy vedení a komunikácií s vodnými 
tokmi a ostatnými súvisiacimi normami, a Štandardami verejnej kanalizácie v podmienkach BVS, 
ktoré sú dostupné na internetovom sídle. Je nutné navrhovať delenú kanalizáciu. Odvádzanie vôd z 
povrchového odtoku treba riešiť mimo verejnú kanalizáciu BVS, návrhom vodozádržných zariadení 
na podklade skutočných hydrogeologických podmienok územia.  
Pre vyvážanie žumpových vôd z oblastí bez verejnej kanalizácie je súčasná kapacita ČOV Brezová 
pod Bradlom postačujúca. 
Z majetkoprávneho hľadiska upozorňujeme, že v zmysle novely zákona č. 442/2002 Z. z. o 
verejných vodovodoch a verejných kanalizáciách môže verejné vodohospodárske siete vlastniť 
subjekt verejného práva (obec, právnické osoby s majetkovou účasťou obce alebo združenia obcí). 
Podmienkou vydania územného rozhodnutia je zmluva o budúcej zmluve o prevode vlastníckeho 
práva dotknutej stavby medzi jej vlastníkom a subjektom verejného práva.  
Platnosť tohto vyjadrenia je 1 rok. 
 
• 
Mesto Vrbové, stanovisko č. 360/9981/2024-Va, zo dňa 25. 11. 2024: 
 
K súčasnému Návrhu územného plánu obce Prašník z októbra 2024 vydávame toto stanovisko: 
Nakoľko sa v návrhu územného plánu obce Prašník znova vyskytuje ešte v oveľa väčšej miere lokalita 
na rekreáciu R3, označená číslom 12 v tesnom dotyku s katastrálnym územím mesta Vrbové a s 
napojením komunikácií uvedenej lokality na miestne cesty mesta Vrbové, dôrazne nesúhlasíme s 
takýmto riešením a preto požadujeme ho vypustiť z textovej časti doprava aj grafickej časti. Požadujeme 
ponechať zelený predel, medzi Chatovou rekreačnou oblasťou Čerenec, nachádzajúcou sa v okraji k. ú. 
Vrbové, aby roklina, ktorá je prirodzeným rozhraním k. ú. Vrbové a k. ú. Prašník zostala zachovaná aj 
OU-PN-OSZP-2025/000774-0014742/2025-P001
OU-PN-OSZP-2025/000774 
11 
 
z dôvodu odvádzania prívalových vôd a nebola určená na zástavbu. Ide o parcelu č. 3430/1 EKN, druh 
pozemku ostatná plocha v k. ú. Prašník.  
Cesty z rekreačnej lokality č. 12 nesmú byť napojené na miestne komunikácie mesta Vrbové, 
ale nech smerujú k plochám športu (t. j. futbalovému štadiónu) obce Prašník.   
Uvedené bolo doručené obci Prašník 25. 10. 2024. V rámci dopravnej infraštruktúry mesto Vrbové takto 
trvá na svojom stanovisku č. j. 1419 /8267/2020, zo dňa 30. 09. 2020, v ktorom sa vyjadrilo k 
navrhovanému investičnému zámeru „Zóna rekreačných domov Prašník“, ktorá bola navrhnutá medzi 
futbalovým ihriskom Prašníka a Rekreačnou ulicou mesta Vrbové, v ktorom nesúhlasilo s napojením na 
asfaltovú komunikáciu pri priehrade Čerenec, v k. ú. Vrbové, čiže na svoje miestne komunikácie, lebo 
by boli zaťažované dopravne aj na nich nadväzujúce ulice Rekreačná a Hoštáky. Ulica Hoštáky je veľmi 
úzka a zvýšená doprava by bola smerovaná tesne pod okná starej uličnej zástavby rodinných domov, čo 
je neprijateľné. Uvedené bolo prerokované aj na Mestskom zastupiteľstve konanom 23. 09. 2020, kde 
bolo prijaté aj uznesenie MsZ Vrbové č. 140/IX/2020, že nesúhlasí s vytvorením prístupu k navrhovanej 
lokalite Prašník z rekreačnej oblasti mesta Vrbové a napojenie navrhovaného súboru na sieť miestnych 
komunikácií vo vlastníctve mesta Vrbové.  
Odôvodnenie: Mesto Vrbové svoje požiadavky ohľadne nesúhlasu s napojením dopravnej infraštruktúry 
na cesty mesta Vrbové zaslalo obci Prašník aj na začiatku k oznámeniu o prerokovaní zadania územného 
plánu obce Prašník a to listom č. 1768/9093/2023-Va zo dňa 23. 10. 2023. Mesto Vrbové po obdržaní 
návrhu ÚP obce Prašník sa oboznámilo s dokumentáciou z októbra 2024, oboznámilo aj poslancov 
mestského zastupiteľstva s uvedeným Návrhom ÚP obce Prašník, a MsZ prijalo Uznesenie                          
č. 112/X/2024, ktoré prikladáme v prílohe tohto stanoviska. Miestna komunikácia mesta Vrbové pred 
napojením na Štefánikovú ulicu prechádza úzkou uličkou Hoštáky, ktorá nesmie byť takto zaťažená 
ďalšou dopravou, nakoľko cesta je úzka a tesne pod oknami starej zástavby domov aj z nepálených 
tehál, ktoré by boli ďalším nárastom dopravy poškodzované a obytné územie s trvalým bývaním v 
rodinných domoch by trpelo prachom, hlukom, vibráciami, nemohla by byť zabezpečená bezpečnosť 
cestnej premávky pre obyvateľov a obsluha územia. Z dôvodu prívalových dažďov a stekania 
dažďových vôd požadujeme nezastavovať roklinu na okraji k. ú. Prašník parc. č. 3430/1 EKN, druh 
pozemku ostatná plocha v k. ú. Prašník ani rekreačnými objektmi, ponechať ju pre zeleň ako prirodzený 
odtok dažďových vôd, aby neboli ohrozované záplavami už vybudované chaty v k. ú. Vrbové. Z 
intenzívne obhospodarovaných vyššie položených plôch prichádza k stekaniu značného množstva 
dažďových vôd, ktoré vytvorili prirodzený odtok smerom ku priehrade, ktorý treba zachovať. K 
ostatným bodom zadania Územného plánu obce Prašník mesto Vrbové nemá námietky. Týmto 
stanoviskom mesto Vrbové zabezpečuje ochranu obyvateľov pred nepriaznivými účinkami dopravného 
zaťaženia, a ochranu prírody a krajiny. Pokiaľ by sa nepristúpilo k prepracovaniu dopravného napojenia 
lokality na rekreáciu R3 označená číslom12, (lokalita Medzi vodami), prišlo by k znefunkčneniu 
rekreačného územia na rekreačnej ulici vo Vrbovom a pokračujúc k znehodnoteniu obytného územia na 
ulici Hoštáky nadväzujúc na ulicu gen. M.R. Štefánika, čo je neprípustné pre Mesto Vrbové! Taktiež 
žiadame zakresliť líniovú zeleň medzi navrhovanou lokalitou na rekreáciu R3, označená číslom 12 a 
katastrálnym územím Vrbové, kde je v súčasnosti roklina zachytávajúca dažďové vody – vyňať zo 
zastavania rekreáciou parcelu č. 3430/1 EKN, k. ú. Prašník. Toto stanovisko 1023/1154 /2023 - Va, zo 
dňa 07. 03. 2023 bolo vydané v zmysle platného územného plánu z júna 2018, ktorý bol schválený v 
Ms zastupiteľstve uznesením č. 155/VI/2018, a jeho Zmien a doplnkov č. 1 schválených 29. 04. 2020 
Uznesením Mestského zastupiteľstva č. 66/IV/2020, vyhláseného Všeobecne záväzným nariadením č. 
5/2020 a nenahrádza povolenie ani súhlas podľa iných ustanovení zákona a nie je rozhodnutím podľa 
predpisov v správnom konaní. Mesto Vrbové si vyhradzuje právo svoje stanovisko doplniť, rozšíriť, ak 
to bude vyžadovať verejný záujem. Toto stanovisko bolo vypracované v zmysle platného územného 
plánu mesta Vrbové, ktorý bol schválený v zastupiteľstve Mesta Vrbové dňa 28. 06. 2018 uznesením 
MsZ č. 155/VI/2018 a v zmysle jeho Zmien a doplnkov č. 1 zo dňa 29. 04. 2020 schválených v MsZ 
uznesením č. 66/IV/2020, Zmien a doplnkov č. 2 zo dňa 23. 10. 2024 schválených v MsZ uznesením č. 
OU-PN-OSZP-2025/000774-0014742/2025-P001
OU-PN-OSZP-2025/000774 
12 
 
107/X/2024, a je podávané v zmysle § 31, ods. (7), (8), (9), (10) Zákona č. 200/2022 Z. z. Zákona o 
územnom plánovaní. 
7. Verejné prerokovanie a jeho závery. 
Obec Prašník ako obstarávateľ územného plánu v zmysle § 10 ods. 3 a 4 v spolupráci s príslušným 
orgánom zabezpečila verejné prerokovania „Správy o hodnotení strategického dokumentu a návrhu 
Územného plánu obce Prašník“ a oznámila termín verejného prerokovania správy o hodnotení spolu       
s odborným výkladom, ktoré sa uskutočnilo dňa  29. 11. 2024 na obecnom úrade Prašník o 12.00 hod.  
Informácie o verejnom prerokovaní boli zverejnené na webovom portáli internetovej stránke 
https://www.enviroportal.sk/sk/eia/detail/-uzemny-plan-obce-prasnik, dňa 12. 11. 2024, na úradnej 
tabuli obce a webovej stránke obce dňa 22. 11. 2024. Z verejného prerokovania bol vyhotovený záznam 
s prezenčnou listinou. Na verejnom prerokovaní sa zúčastnili: starosta obce Milan Mozolák, spracovateľ 
správy o hodnotení a návrhu ÚPN Doc. Ing. arch. Jaroslav Coplák, PhD., traja zástupcovia Mestského 
úradu Vrbové a verejnosť - 13 obyvateľov. Po privítaní pánom starostom obce spracovateľ Ing. arch. 
Jaroslav Coplák, PhD. prezentoval návrh územného plánu obce a oboznámil prítomných s dôvodmi a 
cieľmi obstarania a spracovania územného plánu obce a súčasne aj zhodnotil vplyv strategického 
dokumentu na životné prostredie a zdravie obyvateľov. Zástupcovia Mestského úradu Vrbové predniesli 
svoje námietky k návrhu rozvojovej plochy č. 12, ktorá leží na hranici s k. ú. mesta Vrbové. Spracovateľ 
v súlade so stanoviskom obce Prašník a v súlade so závermi Správy o hodnotení oznámil, že ich 
námietka bude akceptovaná a rozvojová plocha č. 12 bude z návrhu územného plánu vypustená. Ďalej 
prebiehalo rokovanie formou diskusie. Za verejnosť neboli k samotnej správe o hodnotení vznesené 
pripomienky. Uplatnené otázky boli zodpovedané spracovateľom. Prítomná verejnosť bola na 
prerokovaní oboznámená s tým, že stanoviská a pripomienky týkajúce sa návrhu územného plánu môžu 
písomne doručiť na Obecný úrad Prašník a budú vyhodnotené v zmysle § 22 ods. 1 a ods. 7 stavebného 
zákona. Z verejného prerokovania bol vyhotovený záznam s prezenčnou listinou. 
IV. Celkové hodnotenie vplyvov strategického dokumentu na životné prostredie 
 
Správa o hodnotení strategického dokumentu hodnotí predpokladané vplyvy strategického dokumentu  
na životné prostredie v kapitole C. III. Hodnotenie predpokladaných vplyvov územnoplánovacej 
dokumentácie na životné prostredie vrátane zdravia a odhad ich významnosti, pričom sa jednotlivo 
zaoberá vplyvmi na obyvateľstvo a jeho zdravie, na horninové prostredie, nerastné suroviny, 
geodynamické javy a geomorfologické pomery, vplyvmi na klimatické pomery a ovzdušie, vodné 
pomery, pôdu, vplyvmi na flóru, faunu a ich biotopy, vplyvmi na krajinu, chránené územia a ochranné 
pásma, na územný systém ekologickej stability, vplyvmi na kultúrne a historické pamiatky, 
archeologické, paleontologické náleziská a významné geologické lokality. Na záver v kapitole C.III.13. 
by mala komplexne posúdiť očakávané vplyvy z hľadiska ich významnosti a porovnať ich s platnými 
právnymi predpismi.  
 
Vplyvy strategického dokumentu na obyvateľstvo. 
Z hľadiska vplyvov na obyvateľstvo sa v správe konštatuje, že návrh územného plánu neobsahuje 
riešenia, ktoré by zvyšovali ohrozenie zdravotného stavu obyvateľstva a mali naň negatívne sociálno-
ekonomické dopady alebo by narušovali pohodu a kvalitu života alebo životného prostredia. Naopak, 
územnoplánovacia dokumentácia predostiera konkrétne riešenia problémov s identifikovanými 
nepriamymi vplyvmi.  
V oblasti technickej infraštruktúry by mala mať navrhovaná splašková kanalizácia v súčasne 
zastavanom území obce aj v rozvojových lokalitách podstatný pozitívny vplyv na hygienické 
podmienky a komfort obyvateľov. V navrhovaných rozvojových plochách kvalitu bývania umožní aj 
ich napojenie na inžinierske siete – verejný vodovod a zásobovanie elektrickou energiou.  
V oblasti dopravy ide o návrh dobudovania chodníkov v zastavanom územím obce, 
cyklistických trás, ako aj zámery rekonštrukcie miestnych komunikácií a doplnenia siete miestnych 
komunikácií. Návrhy investícií do nemotorovej dopravy budú mať pozitívne vplyvy na obyvateľstvo, 
najmä z hľadiska bezpečnosti najzraniteľnejších účastníkov cestnej premávky.  
OU-PN-OSZP-2025/000774-0014742/2025-P001
OU-PN-OSZP-2025/000774 
13 
 
Na ochranu zdravia obyvateľstva je v hodnotenej ÚPD stanovená požiadavka osobitných 
stavebných opatrení pri výstavbe obytných budov na území so stredným radónovým rizikom podľa 
vyhlášky č. 98/2018 Z. z., ktorou sa ustanovujú podrobnosti o obmedzovaní ožiarenia pracovníkov a 
obyvateľov z prírodných zdrojov ionizujúceho žiarenia. 
Návrhy zamerané na zvýšenie ekologickej stability nebudú mať len pozitívne environmentálne 
dopady, ale ich nepriamym vplyvom je potenciál priniesť zlepšenie ekonomických, sociálnych a 
ekologických podmienok pre dotknuté obyvateľstvo. Počíta sa s výsadbou pásov alebo línií izolačnej 
zelene na rozhraní obytného územia a poľnohospodárskej pôdy, resp. výrobného územia.  
Ekonomické a sociálne dôsledky navrhovaného riešenia na obyvateľstvo budú vyplývať z 
uvažovaného nárastu počtu obyvateľov. V návrhovom období do roku 2040 sa na základe kapacity 
navrhovaných plôch pre výstavbu prognózuje zvýšenie počtu obyvateľov na 1071 (t. j. z 821 zvýšenie 
o 250 obyvateľov oproti súčasnému stavu). Nárast počtu obyvateľov bude však postupný a mierny.  
Pozitívne dôsledky navrhovaného riešenia možno vidieť aj v stanovení presných regulatívov pre 
výrobné aktivity v zastavanom území, ktoré predídu potenciálnym negatívnym vplyvom na obytné 
územie a budú garantovať kvalitu životného prostredia. V obytnom území obce a jeho navrhovanom 
rozšírení sú podľa záväzných regulatívov povolené len drobné prevádzky remeselnej výroby a 
výrobných služieb bez negatívnych a rušivých vplyvov a pri stanovení maximálneho limitu zastavanej 
plochy.  
Pomerne veľkoryso sú navrhované rozvojové plochy pre rekreáciu č. 12, 13 a 14 s funkciou 
prechodného ubytovania (individuálna chatová rekreácia), ktoré sú lokalizované pri vodnej nádrži 
Čerenec. V Správe o hodnotení sa konštatuje možný zvýšený vplyv na existujúce rekreačné územie v 
susednom k. ú. Vrbové, hlavne čo sa týka dopravnej a technickej vybavenosti  a preto sa navrhuje 
vypustenie plochy č. 12 z návrhu územného plánu.  
Navrhované riešenie predpokladá stavebné aktivity v obci, ktoré však budú rozložené 
rovnomerne počas celého návrhového obdobia územného plánu obce. Prechodne môže počas výstavby 
nových obytných objektov, ako aj líniových stavieb technickej infraštruktúry, dôjsť ku krátkodobému 
zhoršeniu životných podmienok obyvateľstva dotknutej obce – zvýšeniu hlučnosti, prašnosti, nárastu 
produkcie stavebných odpadov pri rekonštrukciách objektov. Ide o prechodné vplyvy, ktoré z 
dlhodobého hľadiska nie sú relevantné. Celkovo spracovateľ hodnotí vplyv strategického dokumentu na 
obyvateľstvo ako pozitívny.  
Nulový 
variant 
by 
znamenal 
konzervovanie 
súčasného 
stavu 
a 
znižovanie 
konkurencieschopnosti obce, resp. živelný rozvoj zástavby bez záväznej koncepcie a pravidiel. 
Vyhodnotenie odborného posudzovateľa: 
Vplyvy na obyvateľstvo sú vyhodnotené podrobne a z kvalitatívnej a kvantitatívnej stránky pre 
účely Správy o hodnotení v dostatočnej miere. Podstatné riešenia na minimalizáciu negatívnych 
vplyvov na životné prostredie sú žiaľ z hľadiska geomorfologických podmienok obce veľmi 
náročné (v oblasti technickej infraštruktúry čo by malo podstatný pozitívny vplyv na hygienické 
podmienky a komfort obyvateľov – napr. výstavba splaškovej kanalizácie a plynofikácia  je v 
súčasne zastavanom území obce, v rozvojových lokalitách a v podružných centrách osídlenia 
finančne aj technicky náročná, obec nie je plynofikovaná, na kúrenie sa využíva predovšetkým 
tuhé palivá, - zásobovanie pitnou vodou – napojenie obyvateľstva obce na verejný vodovod je 
prevažne vybudované, avšak niektoré kopanice sú zásobované ešte z individuálnych studní).  
 
Vplyvy na horninové prostredie, nerastné suroviny, geodynamické javy a geomorfologické pomery. 
Vzhľadom na lokálne zložitejšie geologické podmienky územia - výskyt jestvujúcich i 
potenciálnych zosuvov - je návrh územného plánu spracovaný tak, aby realizácia stavieb a činností 
nemala negatívny vplyv na horninové prostredie a geomorfologické pomery (vznik nových zosuvov 
vplyvom antropogénnej činnosti). Podmieňujúcim predpokladom je, že pri zakladaní stavieb bude 
zohľadnený prirodzený geologický podklad a podmienka vypracovania inžinierskogeologického 
prieskumu pred povolením výstavby v lokalitách s nepriaznivými geomorfologickými podmienkami. V 
lokalitách jestvujúcich zosuvov a v lokalitách potenciálne ohrozených zosuvmi územný plán výstavbu 
nenavrhuje. Celkovo spracovateľ hodnotí vplyv strategického dokumentu na horninové prostredie, 
geodynamické javy a geomorfologické pomery a nerastné suroviny ako nevýznamný pozitívny.  
Vyhodnotenie odborného posudzovateľa: 
OU-PN-OSZP-2025/000774-0014742/2025-P001
OU-PN-OSZP-2025/000774 
14 
 
Vplyvy na horninové prostredie, nerastné suroviny, geodynamické javy a geomorfologické 
pomery sú vyhodnotené stručne, avšak z kvalitatívnej a kvantitatívnej stránky pre účely Správy 
o hodnotení v dostatočnej miere. 
 
Vplyvy na klimatické pomery 
Návrh územného plánu nevyvolá žiadne priame vplyvy na klimatické pomery v území.  
Vyhodnotenie odborného posudzovateľa: 
Vplyvy na klimatické pomery sú vyhodnotené stručne, avšak z kvalitatívnej a kvantitatívnej 
stránky pre účely Správy o hodnotení v dostatočnej miere. 
 
Vplyvy na ovzdušie 
Obec nie je plynofikovaná, navrhovaný územný plán ani nepočíta  s jej plynofikáciou, okrem 
tuhého paliva navrhuje aj  využívanie alternatívnych zdrojov energie. Navrhované riešenie v hodnotenej 
územnoplánovacej dokumentácii neumožňuje umiestnenie a vznik veľkých  zdrojov znečisťovania 
ovzdušia. Celkovo spracovateľ hodnotí vplyv strategického dokumentu na ovzdušie ako nevýznamný 
priamo i nepriamo pozitívny.  
Vyhodnotenie odborného posudzovateľa: 
Vplyvy na ovzdušie sú vyhodnotené stručne. Vzhľadom na skutočnosť, že sa neuvažuje s 
plynofikáciou obce a na vykurovanie obyvateľstva sa využívajú predovšetkým tuhé palivá (až 
95%), je opodstatnený predpoklad zvýšenia znečistenia ovzdušia predovšetkým tuhými 
prachovými látkami PM2.5 (vznikajú hlavne zo spaľovania ropy, benzínu, nafty alebo dreva 
produkujúcimi veľkú časť znečistenia). Obec spadá do oblasti s pomerne vysokým počtom 
vykurovacích dní v roku a vysokým počtom bezveterných dní. Vzhľadom na uvedené, by bolo 
potrebné monitorovať kvalitu ovzdušia v obci hlavne v oblasti znečistenia tuhými prachovými 
časticami PM2.5  vo vykurovacom období.  
 
Vplyvy na vodné pomery 
Realizácia stavieb a činností podľa hodnotenej územnoplánovacej dokumentácie neovplyvní 
hydrologické a hydrogeologické pomery v území. Zriaďovanie nových vodných zdrojov / studní sa v 
území nepredpokladá. Nenavrhujú sa nové plochy výroby ani iné zariadenia manipulujúce so 
znečisťujúcimi látkami (čím budú dodržané ustanovenia § 3 ods. 4 a § 39 vodného zákona). 
Navrhované rozvojové plochy sú situované mimo ochranných pásiem vodných tokov. V 
hodnotenej územnoplánovacej dokumentácii sa počíta s vybudovaním splaškovej kanalizácie aj v 
navrhovaných rozvojových plochách aj s vybudovaním dvoch malých ČOV. Tieto navrhované opatrenia 
významnou mierou prispejú k ochrane a zvýšeniu kvality podzemných a povrchových vôd (i keď je 
predpoklad realizácie až ku koncu návrhového obdobia, resp. vo výhľadovom období). Celkovo 
spracovateľ hodnotí vplyv strategického dokumentu na vodné pomery ako priamy pozitívny.  
Vyhodnotenie odborného posudzovateľa: 
Vplyvy na vodné pomery sú vyhodnotené kvalitatívnej a kvantitatívnej stránky pre účely Správy 
o hodnotení v dostatočnej miere. Poukazujeme na skutočnosť, že navrhované rozsiahle plochy pre 
chatovú rekreáciu nemajú riešenú likvidáciu odpadových vôd a napojenie na verejný vodovod. V 
textovej časti ÚPD nie je popísaný ani súčasný stav tejto technickej infraštruktúry v rekreačnej 
oblasti pri vodnej nádrži Čerenec. Po konzultácií s obcou dopĺňame, že odpadové vody sú v tejto 
rekreačnej lokalite zachytávané v individuálnych žumpách a zásobovanie vodou je tu riešené 
verejným vodovodom. Vplyv uvedeného stavu na vodné pomery podzemných vôd preto hodnotí 
odborný posudok celkovo ako významne negatívny vzhľadom na rozsiahle rozvojové zámery 
individuálnej rekreácie v lokalitách bez zabezpečenia odvádzania odpadových vôd a súčasného 
jestvujúceho vysokého znečistenia vôd vodnej nádrže Čerenec spôsobeným aj nelegálnym 
vypúšťaním žúmp z jestvujúcich rekreačných stavieb postavených na brehoch nádrže (a do toku 
Holešky nad priehradou).  
 
Vplyvy na pôdu 
Realizáciou navrhnutých ekostabilizačných opatrení sa eliminuje pôdna erózia a ďalšie ohrozujúce 
faktory. V návrhu územného plánu obce je zakotvená požiadavka optimalizácie agrotechnických 
postupov pri obrábaní ornej pôdy, ako aj udržiavania existujúcej líniovej zelene a založenia novej 
OU-PN-OSZP-2025/000774-0014742/2025-P001
OU-PN-OSZP-2025/000774 
15 
 
líniovej zelene s pôdoochrannou funkciou. Táto skupina opatrení predstavuje priame pozitívne vplyvy 
na pôdu. Za jediný nepriamy negatívny vplyv na pôdu možno považovať záber pôdy.  
Hodnotená územnoplánovacia dokumentácia vymedzuje nové rozvojové plochy pre výstavbu. 
Celková plocha navrhovaných záberov poľnohospodárskej pôdy je 31,0445 ha. V prípade vpustenia 
rozvojovej plochy č. 12 je záber na úrovni 21,2275 ha.  Rozsah navrhovaných rozvojových plôch je tak 
odôvodnený predpokladaným demografickým vývojom, polohou obce, dopravnou dostupnosťou ako aj 
aktuálnymi rozvojovými zámermi. Celkovo spracovateľ hodnotí vplyv strategického dokumentu na 
pôdu ako priamy nevýznamne pozitívny z dôvodu návrhu pôdoochranných opatrení a z hľadiska záberov 
pôdy ako málo významný negatívny.  
Vyhodnotenie odborného posudzovateľa: 
Vplyvy na pôdu sú vyhodnotené z kvalitatívnej a kvantitatívnej stránky pre účely Správy o 
hodnotení v dostatočnej miere. Vzhľadom na rozsah rozvojových plôch č.  12, 13 a 14 pre funkciu 
individuálnej rekreácie, Správa o hodnotení navrhuje vypustenie rozvojovej plochy č. 12 aj v 
súlade so stanoviskom orgánu ochrany poľnohospodárskej pôdy.  
 
Vplyvy na faunu, flóru a ich biotopy 
Spoločenstvá flóry a fauny sa viažu aj na plochy vymedzené ako biocentra a biokoridory, chránené 
územia a do týchto plôch činnosti a stavby podľa návrhu hodnotenej UPD nezasahujú (výhľadové 
plochy zasahujú). Naopak, návrhom nových prvkov ÚSES miestneho významu dôjde po ich dobudovaní 
k pozitívnym vplyvom na faunu. Biokoridory umožnia migráciu živočíchov a eliminujú bariérové 
prvky. Viaceré ekologicky významné segmenty krajiny sú navrhované na funkciu biocentier, kde budú 
vhodné podmienky pre úkryt a rozmnožovanie živočíchov, vrátane chránených druhov.  
Návrh rozvojových plôch pre výstavbu bol optimalizovaný s cieľom vylúčenia, resp. 
minimalizácie zásahov do významných biotopov. Realizácia ekostabilizačných opatrení, navrhovaných 
v územnoplánovacej dokumentácii, prispeje k stabilizácii prírodného prostredia, čím sa zlepšia aj 
podmienky pre faunu a flóru riešeného územia. Ekostabilizačné opatrenia sú uvedené aj v kap. C. IV 
Správy o hodnotení a možno ich považovať za pozitívne priame vplyvy.  
Za účelom zachovania zelene v rámci zastavaného územia sa formou záväzného regulatívu 
určuje maximálny podiel zastavaných plôch (regulatív zastavanosti) a minimálny podiel zelene 
(regulatív vegetačných plôch). Celkovo spracovateľ hodnotí vplyv strategického dokumentu na faunu a 
flóru a ich biotopy ako nepriamy nevýznamne pozitívny.  
Vyhodnotenie odborného posudzovateľa: 
Vplyvy na faunu, flóru a ich biotopy sú vyhodnotené z kvalitatívnej a kvantitatívnej stránky pre 
účely Správy o hodnotení v dostatočnej miere. 
 
Vplyvy na krajinu 
V navrhovanom riešení hodnotenej územnoplánovacej dokumentácie je posilnené zastúpenie 
harmonicky pôsobiacich krajinných prvkov. Líniová zeleň sa využíva na zabezpečenie hygienických a 
pôdoochranných funkcií aj ako kompozičný prvok. Krajinný obraz mierne pozmení nová zástavba, ktorá 
však nadviaže na existujúcu sídelnú štruktúru. Navrhovaný rozvoj nebude mať priame vplyvy na časti 
krajiny, ktoré sú z krajinnoestetického hľadiska považované za najhodnotnejšie. Záväzným regulatívom, 
zakotveným v záväznej časti územnoplánovacej dokumentácie, je obmedzená výška objektov v obci a 
v nových rozvojových plochách. Účelom tohto opatrenia je zachovanie tradičnej mierky vidieckej 
zástavby a jej harmonického včlenenia do okolitej krajiny. Celkovo spracovateľ hodnotí vplyv 
strategického dokumentu na krajinu ako nevýznamný nepriamy pozitívny na krajinu, vrátane sídelnej 
krajiny a súčasne aj z hľadiska ochrany vidieckeho charakteru zástavby.  
Vyhodnotenie odborného posudzovateľa: 
Obec z morfologického hľadiska predstavuje obec s podružnými centrami a kopanicami územne 
rozmiestnenými okolo neho. Ide o historickú krajinnú štruktúru, ktorá je zraniteľná. Návrhom 
rozvojových plôch v rámci podružných centier a v nadväznosti na jestvujúce komunikácie je 
predpoklad nenarušenia krajinnej štruktúry.  
Kataster obce z typologického hľadiska predstavuje vidiecku historickú krajinu s 
typickými prírodnými charakteristikami s výrazným potenciálom ale aj výraznými limitmi, 
hlavne hydrogeologickými. Osídlenie nepredstavuje celoplošné prvky, významne sú tu zastúpené 
laznícke osídlenia. Krajina je  poľnohospodársky a lesnícky pozmenená, kataster obce tvorí orná 
OU-PN-OSZP-2025/000774-0014742/2025-P001
OU-PN-OSZP-2025/000774 
16 
 
a lesná pôda vo vyrovnanom pomere. Zastúpená je aj rozsiahlejšia rozptýlená krajinná zeleň a 
vodné plochy. S týmito prírodnými danosťami je územie obce krajinársky rozmanité a veľmi 
hodnotné.  
Ďalším výrazným prvkom v krajinnej štruktúre a v obraze krajiny  sú prvky a zariadenia 
dopravnej, technickej vybavenosti – líniové nadzemné elektrické vedenia, bodové, areálové 
zariadenia, výškové zariadenia (telekomunikačné, vodárenské, elektrické), a dobývacie priestory 
– lomy stavebného kameňa, ktoré tiež podstatným spôsobom ovplyvňujú vnímanie krajiny. Tieto 
prvky slúžia tiež ako orientačné body v krajine. Z dôvodu ochrany krajinného typu a vizuálne 
hodnotného priestoru a potreby ich ochrany v zmysle platnej legislatívy nie je žiadúce vnášanie 
nových zložiek a zmeny usporiadania štruktúr. Z hodnotenia Správy o hodnotení vyplýva, že 
strategický dokument bude spracovaný spôsobom, že k uvedenému narušeniu nedôjde.  
Za podstatne nový prvok v krajine hodnotíme navrhované rozvojové územia rekreácie a 
športu pri vodnej nádrži Čerenec, ktorá má momentálne len čiastočne realizovanú individuálnu 
chatovú rekreáciu na SV brehu v k. ú. Prašník a JZ a čiastočne aj na SV brehu v k. ú. Vrbové.  
Návrh ÚPD obsahuje nové rozvojové plochy individuálnej rekreácie, ktoré pokrývajú celú SV 
časť svahov vodnej nádrže (13, 14) a podstatnú časť JZ brehu vodnej nádrže. Konštatujeme 
(vzhľadom na to, že rozvojovými plochami dôjde k celoplošnému obostavaniu celej vodnej nádrže 
v k. ú. Prašník intenzívnou chatovou výstavbou a minimálne 50 % obostavania jej prítoku - spolu 
cca 137 rekreačných chát), že uvedené rozvojové plochy 12, 13 a 14 predstavujú významný priamy 
negatívny vplyv na krajinu a jej scenériu. Vzhľadom na to sa stotožňujeme s návrhom uvedeným 
v Správe o hodnotení na vypustenie rozvojovej lokality č. 12 s funkciou individuálnej chatovej 
rekreácie z návrhu územného plánu obce a navrhujeme orgánu územného plánovania zvážiť 
rozdelenie rozvojových lokalít 13 a 14 na etapu návrhu a výhľadu.   
 
Vplyvy na chránené územia, ochranné pásma a územný systém ekologickej stability 
V katastrálnom území obce Prašník sa nachádzajú chránené územia – veľkoplošné – CHKO Malé 
Karpaty, maloplošné – prírodná rezervácia Čerenec, prírodné pamiatky Malá Pec, Veľká Pec, regionálne 
významná mokraď nádrž Pustá Ves. Do katastra obce zasahujú aj územia  sústavy chránených území 
NATURA 2000 - chránené vtáčie územie SKCHVÚ014 Malé Karpaty a územie európskeho významu 
SKÚEV0278 Brezovské Karpaty.  
Podľa RÚSES okresu Piešťany sa v riešenom území nachádza biocentrum regionálneho 
významu RBc7 Alúvium Holešky a vodná nádrž Čerenec. Pre vytvorenie funkčnej kostry územného 
systému ekologickej stability sa navrhujú nasledovné potenciálne biocentrá miestneho významu:MBc2 
Trnkové, MBc3 Vodná nádrž Pustá Ves, MBc4 Hrádok. 
Podľa RÚSES okresu Piešťany riešeným územím prechádza biokoridor nadregionálneho 
významu: NRBk3 Hranica lesa Malých Karpát a regionálny biokoridor RBk6 Holeška.  
Pre vytvorenie funkčnej kostry územného systému ekologickej stability sa navrhujú nasledovné 
potenciálne biokoridory miestneho významu: MBk1 Pustoveský potok, MBk2 Občasný prítok Holešky.   
Všetky rozvojové plochy i iné zámery sú navrhované mimo uvedených chránených území. Možno preto 
v zásade konštatovať nulové vplyvy na chránené územie. Za nepriame pozitívne vplyvy na chránené 
územia, (ktoré sú v riešenom území totožné aj s prvkami ÚSES) možno považovať exaktnú reguláciu 
prípustných a neprípustných funkcií v jednotlivých funkčno-priestorových celkoch, ktoré pokrývajú celé 
katastrálne územie obce Prašník. Plochy prvkov USES a chránených území sú zaradené do funkčno-
priestorového celku K1 - územie bez zástavby K1 (les), K2 – územie bez zástavby K2 (vodná plocha), 
rovnako je podrobná regulácia aj pre funkčno-priestorový celok K4 - územie bez zástavby K4 
(poľnohospodárska pôda) kde sa nepočíta so žiadnym stavebným využitím. Pre extenzívne rekreačné 
aktivity v krajine bez budovania trvalých stavieb je definovaný funkčno-priestorový celok R2.  
V územnoplánovacej dokumentácii sú navrhnuté prvky územného systému ekologickej stability 
miestnej úrovne (MÚSES), pričom navrhované riešenie tieto prvky v plnej miere rešpektuje. Na 
plochách biokoridorov, biocentier (vrátane prvkov RÚSES) nie je navrhovaná nová výstavba ani sa tu 
neplánujú iné zásahy. Celkovo spracovateľ hodnotí vplyv strategického dokumentu na chránené územia, 
ochranné pásma a ÚSES ako nevýznamný nepriamy pozitívny.  
Vyhodnotenie odborného posudzovateľa: 
OU-PN-OSZP-2025/000774-0014742/2025-P001
OU-PN-OSZP-2025/000774 
17 
 
Vplyvy na chránené územia, ochranné pásma a územný systém ekologickej stability sú 
vyhodnotené z kvalitatívnej a kvantitatívnej stránky pre účely Správy o hodnotení v dostatočnej 
miere. 
 
Vplyvy na kultúrne a historické pamiatky, archeologické náleziská  
Hodnotená ÚPD zdôrazňuje potrebu rešpektovať vidiecky charakter zástavby, najmä jej výškovú 
hladinu a urbanistickú mierku jednotlivých objektov. Rešpektované sú pamiatky s historickými a 
kultúrnymi hodnotami, aj požiadavky z hľadiska ochrany archeologických nálezov a nálezísk. Za 
účelom udržania pôvodného vidieckeho charakteru zástavby sa stanovuje záväzný regulatív maximálnej 
výšky zástavby. V obytnom území sú prípustné dve nadzemné podlažia. Celkovo spracovateľ hodnotí 
vplyv strategického dokumentu na kultúrne a historické pamiatky, archeologické náleziská ako 
nevýznamný nepriamy pozitívny.  
Vyhodnotenie odborného posudzovateľa: 
Vplyvy na kultúrne a historické pamiatky, archeologické náleziská sú vyhodnotené stručne, avšak 
z kvalitatívnej a kvantitatívnej stránky pre účely Správy o hodnotení v dostatočnej miere. 
 
Vplyvy na paleontologické náleziská a významné geologické lokality 
Realizácia stavieb a činností podľa návrhu územného plánu obce nevyvolá žiadne vplyvy tohto druhu. 
Vyhodnotenie odborného posudzovateľa: 
Vplyvy na paleontologické náleziská a významné geologické lokality sú vyhodnotené stručne, 
avšak z kvalitatívnej a kvantitatívnej stránky pre účely Správy o hodnotení v dostatočnej miere. 
 
Iné vplyvy 
Žiadne iné vplyvy navrhovaných činností a stavieb podľa návrhu územného plánu obce neboli zistené. 
 
Komplexné posúdenie očakávaných vplyvov z hľadiska ich významnosti a ich porovnanie s platnými 
právnymi predpismi 
Hodnotenie významnosti predpokladaných vplyvov bolo uskutočnené s použitím bodovej 
stupnice hodnotenia od 0 do 5. Najvyššej bodovej hodnote (5) zodpovedá veľmi významný vplyv, ktorý 
má dosah presahujúci lokálnu úroveň alebo ovplyvňuje najzraniteľnejšie zložky životného prostredia. 
Najnižšia bodová hodnota (0) zodpovedá absencii akéhokoľvek vplyvu. 
Predmetom hodnotenia boli vplyvy uvedené v kapitole III., podkapitolách 1.-12. Správy o 
hodnotení. Podľa Správy o hodnotení všetky predpokladané vplyvy sú považované za nevýznamné 
alebo málo významné, čo zodpovedá bodovému hodnoteniu 1 alebo 2. 
Pozitívne je hodnotenie predpokladaných vplyvov územnoplánovacej dokumentácie na životné 
prostredie vrátane zdravia a odhad ich významnosti z hľadiska pozitívneho vplyvu na obyvateľstvo a v 
súčinnosti s rešpektovaním záujmov ochrany prírody a krajiny. Z komplexného hodnotenia vyplýva, že 
územnoplánovacia dokumentácia neobsahuje riešenia, ktoré by mali významný negatívny vplyv na 
zložky životného prostredia. Vplyv na územný systém ekologickej stability je hodnotený ako kladný, z 
dôvodu, že sú zaregulované pravidlá ochrany prvkov ÚSES, definované sú nové biocentrá a biokoridory 
na miestnej úrovni, ktoré doteraz nemali žiadnu ochranu. Pri hodnotení očakávaných vplyvov nových 
rozvojových zámerov na životné prostredie možno konštatovať, že tieto boli navrhnuté tak, aby 
nepôsobili významnými vplyvmi na životné prostredie a súčasne rešpektovali všetky platné zákony a 
iné právne predpisy a ich priama realizácia bude možná tiež za podmienky ich rešpektovania, čo sa bude 
kontrolovať v priebehu následných povoľovacích konaní. Ako pozitívne priame boli hodnotené aj 
vplyvy na ovzdušie a vodné pomery (navrhnuté je dobudovanie splaškovej kanalizácie a lokálne ČOV). 
Ako negatívny priamy vplyv bol hodnotený vplyv na pôdu a to hlavne z dôvodu záberov pôdy pre 
rozvojové zámery.  
Z vypracovania odborného posudku vyplynula potreba doplniť podrobnejšie hodnotenie z 
hľadiska vplyvov na vodné pomery a krajinu. Z dôvodu, že obec Prašník nemá vybudovanú kanalizáciu 
a z grafickej ani z textovej časti územného plánu vyplýva, že sa ani v rozsiahlych rozvojových plochách 
individuálnej chatovej rekreácie s ňou pravdepodobne neuvažuje, odborný posudok hodnotí vplyv 
strategického dokumentu  na vodné pomery v súvislosti s rozvojovými lokalitami individuálnej chatovej 
rekreácie pri vodnej nádrži Čerenec ako významne negatívny. Tak isto ako významne negatívny je 
hodnotený aj vplyv týchto rozvojových plôch na krajinu, vzhľadom na ich rozsah a kapacitu zástavby.  
OU-PN-OSZP-2025/000774-0014742/2025-P001
OU-PN-OSZP-2025/000774 
18 
 
Z komplexného hodnotenia vyplýva, že územnoplánovacia dokumentácia neobsahuje riešenia, 
ktoré by mali veľmi významný  negatívny vplyv na zložky životného prostredia alebo zdravie 
obyvateľov.  
Pri hodnotení nulového variantu nie je žiaden vplyv hodnotený ako kladný, nulový variant 
nerieši žiadne existujúce alebo potenciálne environmentálne problémy.  
 
Záverom spracovateľka odborného posudku konštatuje, že jednotlivé hodnotenia vplyvov v 
správe o hodnotení boli spracované podrobne a úplne postačujú pre účely hodnotenia vplyvu 
strategického dokumentu na životné prostredie. 
 
V. Celkové hodnotenie vplyvu strategického dokumentu na chránené vtáčie územie a územia 
európskeho významu alebo súvislú európsku sústavu chránených území (Natura 2000) 
 
 
Do katastra obce zasahujú aj územia sústavy chránených území NATURA 2000 – chránené 
vtáčie územie SKCHVÚ014 Malé Karpaty a územie európskeho významu SKÚEV0278 Brezovské 
Karpaty. 
Žiadne nové územia sa nenavrhujú na vyhlásenie za chránené územia ani z Územného plánu regiónu 
Trnavského kraja nevyplývajú pre riešené územie žiadne nové návrhy ochrany prírody a krajiny.  Možno 
preto konštatovať nulové vplyvy na chránené územie sústavy NATURA 2000. Neboli hodnotené vplyvy 
rozvojových lokalít, ktoré sú navrhované v etape výhľadu (v lokalite Pustá Ves), nakoľko v prípade ich 
preradenia do etapy návrhu je potrebné obstaranie zmien a doplnkov územného plánu. 
 
VI. Závery 
1.  Výsledok procesu posudzovania. 
Na základe výsledku procesu hodnotenia vplyvov navrhovaného strategického dokumentu na životné 
prostredie a v súlade s ustanoveniami zákona o posudzovaní vplyvov na životné prostredie, pri ktorom 
sa zvážil stav využitia územia, význam očakávaných vplyvov navrhovaného strategického dokumentu 
na životné prostredie, chránené územia a zdravie obyvateľstva, z hľadiska ich a pravdepodobnosti, 
rozsahu a trvania, so zameraním sa najmä na súlad s ostatnými strategickými dokumentmi na národnej, 
regionálnej a lokálnej úrovni, určený rozsah hodnotenia, úroveň spracovania správy o hodnotení a 
samotného návrhu strategického dokumentu, stanovísk k správe o hodnotení, výsledku verejného 
prerokovania, výsledku odborného posudku a za súčasného stavu poznania strategický dokument 
Územný plán obce Prašník v etape návrh 
sa odporúča 
 
schváliť za dodržania podmienok uvedených v časti VI. „ZÁVERY“, bode č. 3 „Odporúčania na 
prepracovanie, dopracovanie, úpravu návrhu strategického dokumentu“ tohto záverečného stanoviska. 
2.  Odporúčaný variant. 
Návrh územného plánu je predkladaný v nulovom variante a v návrhu. Ďalší postup prípravy 
územnoplánovacej dokumentácie je založený na výsledkoch vyhodnotenia doručených stanovísk z 
prerokovania návrhu ÚPN obce s dotknutými orgánmi a organizáciami ako i odbornou aj laickou 
verejnosťou, ktorého výsledkom bude čistopis návrh územného plánu. Tento bude spracovaný 
invariantne. Vzhľadom na súčasné a budúce potreby obce, považujeme návrh územného plánu za 
environmentálne prijateľný a vhodný.  
 
Odôvodnenie navrhovaného variantu:  
Pri predpoklade uskutočnenia návrhu územného plánu budú eliminované existujúce a potenciálne 
environmentálne záťaže územia s predpokladom zníženia negatívnych vplyvov na obyvateľstvo a 
prírodné prostredie. Dokument obsahuje aj návrh MÚSES a vhodné ekostabilizačné opatrenia. 
 
OU-PN-OSZP-2025/000774-0014742/2025-P001
OU-PN-OSZP-2025/000774 
19 
 
3. Odporúčania na prepracovanie, dopracovanie, úpravu návrhu strategického dokumentu. 
 
Správa o hodnotení navrhuje v kapitole C. IV. Navrhované opatrenia na prevenciu, elimináciu, 
minimalizáciu a kompenzáciu vplyvov na životné prostredie a zdravie odkazuje na záväznú časť 
územného plánu, kde sú zapracované rozsiahle opatrenia na elimináciu, minimalizáciu a kompenzáciu 
vplyvov navrhovaného riešenia územia na životné prostredie a zdravie ľudí a ekostabilizačné opatrenia 
na zlepšenie životného prostredia a ekologickej stability. 
 
1. Opatrenia na zabezpečenie biodiverzity ekosystémov  
• 
optimalizovať drevinovú skladbu a preferovať pôvodné dreviny, v súlade s potenciálnou 
prirodzenou vegetáciou v danom území,  
• 
zvýšiť druhovú diverzitu lesných porastov a nelesnej drevinovej vegetácie a zabrániť jej ďalšej 
monokulturalizácii,  
• 
zachovať a revitalizovať nárazníkové pásy brehových porastov pozdĺž vodných tokov,  
• 
zabrániť šíreniu a zabezpečiť odstraňovanie nepôvodných druhov a inváznych druhov rastlín 
ohrozujúcich biologickú diverzitu v súlade s platnou legislatívou,  
• 
zachovať a revitalizovať meandre vodných tokov, za účelom zvýšenia inundačnej a retenčnej 
kapacity tokov a tradičných krajinárskych štruktúr,  
• 
obmedziť holorubný spôsob ťažby v biokoridoroch, biocentrách a plochách interakčných 
prvkov,  
• 
obnoviť extenzívne využívanie zarastajúcich lúk a pasienkov s ich kosením a vypásaním až po 
ich okraj,  
• 
zachovať biodiverzitu lúčnych ekosystémov a obmedziť sukcesný proces (zarastanie 
náletovými drevinami),  
• 
dodržiavať manažmentové opatrenia na ochranu území sústavy NATURA 2000 SKCHVU014 
Malé Karpaty a SKUEV0278 Brezovské Karpaty a vylúčiť činnosti, ktoré môžu mať negatívny 
vplyv na ciele ochrany v chránenom území  
2. Opatrenia na zabezpečenie ekologickej stability  
• 
dobudovať prvky územného systému ekologickej stability (biokoridory, biocentrá),  
• 
obmedziť socioekonomické činnosti v lokalitách tvoriacich prvky územného systému 
ekologickej stability,  
• 
funkčnosť prvkov ÚSES zabezpečiť rešpektovaním ich ochrany pred zástavbou - nezasahovať 
do ich plochy bariérovými prvkami, oploteniami, stavbami,  
• 
dodržať minimálnu šírku miestneho biokoridoru 20 m 
3. Opatrenia na ochranu prírodných zdrojov  
• 
udržiavať existujúcu a založiť novú líniovú zeleň s funkciou retencie vody v krajine v podobe 
vsakovacích vegetačných pásov,  
• 
realizovať vodozádržné úpravy na drobných vodných tokoch na zachytávanie a retenciu 
prívalových vôd, napr. poldre, hrádzky,  
• 
uplatňovať agrotechnické opatrenia pri obrábaní poľnohospodárskej pôdy na zamedzenie 
vodnej erózie,  
• 
výsadba protieróznej drevinovej vegetácie na strmších svahoch,  
• 
preferovať extenzívne hospodárenie na enklávach poľnohospodárskej pôdy obkolesených 
lesnými porastmi,  
• 
živočíšnu výrobu orientovať na pasienkársky chov oviec a hovädzieho dobytka, 
• 
rozšíriť výmeru ochranných lesov (nielen pre zachovanie biodiverzity územia a zamedzenie 
nadmernej exploatácie lesov, ale tiež pre elimináciu vodnej erózie),  
• 
stabilizovať (potenciálne) svahové pohyby úpravou vodného režimu a výsadbou vegetácie 
OU-PN-OSZP-2025/000774-0014742/2025-P001
OU-PN-OSZP-2025/000774 
20 
 
4. Opatrenia na zlepšenie kvality životného prostredia, ochranu zdravia obyvateľstva  
• 
revitalizovať existujúcu líniovú zeleň a vysadiť novú líniovú zeleň pozdĺž poľných ciest, 
• 
vysadiť pásy alebo línie izolačnej zelene okolo, resp. v rámci výrobných areálov,  
• 
netolerovať v území zaburinené plochy, ani v lokalitách vzdialenejších od zastavaného územia, 
ladom ležiace plochy alebo niekoľkokrát ročne a včas skosiť, alebo zalesniť drevinovou a 
krovinnou vegetáciou a ponechať sukcesii,  
• 
posilniť ekologickú osvetu medzi obyvateľmi a najmä deťmi, s aktívnym zapojením obyvateľov 
na ochrane a zveľaďovaní životného prostredia,  
• 
vybudovať splaškovú kanalizáciu v obci s čistením odpadových vôd,  
• 
čistenie odpadových vôd v rozptýlenom osídlení realizovať decentralizovaným spôsobom - 
formou malých čistiarní odpadových vôd,  
• 
dobudovať systém dažďových rigolov v zastavanom území obce, so vsakovaním dažďovej 
vody,  
• 
zabezpečovať kompostovanie biologického odpadu,  
• 
v obytnom území nepovoľovať prevádzky, ktoré sú zdrojom hluku, vibrácií, prašnosti a 
znečistenia ovzdušia,  
• 
pred výstavbou obytných budov v území so stredným radónovým rizikom zabezpečiť meranie 
objemovej aktivity radónu v pôdnom vzduchu a na základe výsledkov merania realizovať 
stavebné opatrenia proti prenikaniu radónu z geologického podložia, ako aj rešpektovať 
legislatívu v oblasti radiačnej ochrany - zákon č. 355/2007 Z. z. o ochrane, podpore a rozvoji 
verejného zdravia a o zmene   a doplnení niektorých zákonov, zákon č. 87/2018 Z. z. o radiačnej 
ochrane a o zmene a doplnení niektorých zákonov, vyhlášku č. 98/2018 Z. z., ktorou sa 
ustanovujú podrobnosti o obmedzovaní ožiarenia pracovníkov a obyvateľov z prírodných 
zdrojov ionizujúceho žiarenia 
5. Opatrenia na zachovanie, udržiavanie a tvorbu sídelnej vegetácie a prírodných prvkov, s ohľadom na 
odvrátenie nepriaznivých dôsledkov zmeny klímy  
• 
realizovať doplnenie a dotvorenie plôch verejnej zelene,  
• 
upraviť zelené pásy a predzáhradky pozdĺž ciest v zastavanom území obce,  
• 
postupne nahradiť alergénne dreviny, ako aj kompozične a krajinársky nevhodné dreviny 
vhodnejšími druhmi v zastavanom území obce,  
• 
vysadiť aspoň jednostrannú líniovú (alejovú) zeleň na hlavných obslužných cestách,  
• 
pri výsadbe prispôsobiť výber drevín meniacim sa klimatickým podmienkam,  
• 
zvyšovať podiel prvkov zelene a prírodných prvkov v zastavanom území obce,  
• 
zvyšovať podiel vegetácie pre zadržiavanie (retenciu) a infiltráciu dažďových vôd v sídle, 
osobitne v zastavanom centre obce a v rámci navrhovaných rozvojových plôch,  
• 
využívať vegetáciu, svetlé a odrazové povrchy na budovách a v dopravnej infraštruktúre, 
• 
vysádzať vetrolamy, živé ploty v sídle a na jeho okrajoch,  
• 
zvyšovať podiel vegetácie pre zadržiavanie (retenciu) a infiltráciu dažďových vôd v sídle, 
osobitne v zastavanom území obce a v jeho navrhovanom rozšírení,  
• 
preferovať renaturáciu a ochranu tokov, opätovné využívanie dažďovej a odpadovej vody a 
zabezpečiť minimalizáciu strát vody v rozvodných sieťach 
6. Ekostabilizačné a protierózne opatrenia vyplývajúce z RÚSES okresu Piešťany (2019):  
• 
E2 - zvýšiť podiel nelesnej drevinovej vegetácie v poľnohospodársky intenzívne využívanej 
krajine, rozčleniť veľkoblokovú ornú pôdu (makroštruktúry) na menšie bloky (mezoštruktúry 
až mikroštruktúry),  
• 
E10 - celoplošne vylúčiť používanie chemických prípravkov, minerálnych hnojív a hnojovice v 
územiach, ktoré podliehajú ochrane vôd,  
OU-PN-OSZP-2025/000774-0014742/2025-P001
OU-PN-OSZP-2025/000774 
21 
 
• 
E22 - zabezpečiť výsadbu izolačnej hygienickej vegetácie v okolí antropogénnych objektov s 
nepriaznivými vplyvmi na životné prostredie - poľnohospodárske a priemyselné objekty, 
skládky,  
• 
E23 - zosúladiť ťažbu nerastných surovín s ochranou prírody s ochranou vôd,  
• 
E24 - monitorovať a sanovať environmentálne záťaže,  
• 
H2 - monitorovať kvalitu povrchových vôd, eliminovať vypúšťanie odpadových vôd,  
• 
H3 - zrealizovať opatrenia na zlepšenie kvality povrchových vôd,  
• 
P2 - zamedziť vytváraniu nepriepustných plôch v zastavanom území a zvyšovať podiel plôch 
na infiltráciu dažďových vôd,  
• 
P6 - preferovať agrotechnické postupy zvyšujúce retenčnú schopnosť pôdy.  
Viaceré z navrhovaných adaptačných opatrení prispejú k naplneniu cieľov Stratégie adaptácie SR na 
nepriaznivé dôsledky zmeny klímy. Ide hlavne o opatrenia ako zvyšovanie podielu vegetácie v sídle 
(vrátane líniovej zelene), ochrana funkčných brehových porastov tokov, opatrenia na zvýšenie retenčnej 
a inundačnej schopnosti krajiny, budovanie zelenej infraštruktúry (biokoridorov), agrotechnické 
opatrenia, návrh výsadby líniovej zelene pozdĺž ciest.  
Z kontroly stanovísk dotknutých orgánov doručených v procese prerokovávania správy o hodnotení 
strategického dokumentu Územný plán obce Prašník je potrebné v rámci opatrení na prevenciu, 
elimináciu, minimalizovanie a kompenzáciu vplyvov na životné prostredie a zdravie obyvateľstva 
zapracovať do hodnotenej územnoplánovacej dokumentácii nasledovné pripomienky: 
• 
vypustiť rozvojovú lokalitu č. 12 s funkciou individuálnej chatovej rekreácie z návrhu 
územného plánu obce,  
• 
zvážiť rozdelenie rozvojových lokalít č. 13 a 14 na etapu návrhu a výhľadu,  
• 
vypustiť rozvojové lokality v etape výhľadu, ktoré zasahujú do CHKO Malé Karpaty,  
• 
pri výhľadových lokalitách situovaných v chránených územiach je potrebné doplniť do záväznej 
časti strategického dokumentu formuláciu. „Preverenie vhodnosti lokality pre danú funkciu a 
vyhodnotenie vplyvov lokality na dotknuté chránené územia v procese SEA, musí predchádzať 
pred samotným stanovením regulácie zástavby v lokalitách situovaných v CHVÚ Malé 
Karpaty“,  
• 
každé priame dopravné napojenie obytnej zóny alebo IBV na cesty II/499 a III/1185 musí byť 
navrhnuté prostredníctvom miestnej cesty, ktorá musí byť navrhnutá a realizovaná ako 
dvojpruhová obojsmerná obslužná komunikácia funkčnej triedy minimálne C3 a musí spĺňať 
kritériá v zmysle STN 73 6110 „Projektovanie miestnych komunikácií“,  
• 
verejný vodovod a verejnú kanalizáciu vrátane pásma ochrany v súlade s § 19 zákona č. 
442/2002 Z. z. o verejných vodovodoch a verejných kanalizáciách je potrebné situovať v 
komunikáciách, resp. do verejne prístupného koridoru so šírkou a nosnosťou povrchu pre vjazd 
servisných vozidiel zabezpečujúcich výkon prevádzky, 
• 
z návrhu ÚPN vylúčiť navrhované umiestnenie jednej ČOV v území OP VZ II. stupňa,  
• 
na území OP II. stupňa, kde nebude vybudovaná kanalizácia je nutné likvidáciu odpadových 
vôd zabezpečiť formou vodotesných žúmp (nepovoľovať malé domové ČOV),  
• 
pre likvidáciu vôd z povrchového odtoku spevnených plôch, komunikácií, parkovísk a pod. v 
území OP II. stupňa je potrebné zabezpečiť ORL, 
• 
územia v oblasti II. OP nenapojené  na verejný vodovod (podľa návrhu UPN) a zásobované 
pitnou vodou formou individuálnych studní, musia preukázať formou hydrogeologického 
posúdenia, že nebudú mať negatívny vplyv na využívané VZ, 
• 
na území OP II. stupňa nerealizovať tepelné čerpadlá systému voda-voda, resp. zem-voda, 
• 
návrh zásobovania vodou v návrhu ÚPN je nutné  posúdiť z bilančného hľadiska, nakoľko 
väčšina vody z vodných zdrojov v prevádzke BVS zachytávaná v k. ú. Prašník je prečerpávaná 
do skupinového vodovodu Myjava, resp. SKV Košariská-Brezová, 
• 
v návrhu ÚPN preriešiť budovanie ČOV podľa podmienok BVS uvedených v ich stanovisku č. 
j. 033384/2024/40201/Kd zo dňa 06. 11. 2024 a navrhnúť umiestnenie jednej ČOV -  v smere 
toku Holeška (nižšie) kde podľa schémy ÚPN existujú environmentálne záťaže (skládky, 
OU-PN-OSZP-2025/000774-0014742/2025-P001
OU-PN-OSZP-2025/000774 
22 
 
envirozáťaže podľa ŠGÚ DŠ), ktoré by bolo možné v rámci výstavby ČOV odstrániť a zlepšiť 
tak stav biokoridoru regionálneho významu, 
• 
pri umiestnení ČOV je potrebné vybudovať havarijnú nádrž privádzanej odpadovej vody na 
dobu minimálne 48 hodín pre reálnu možnosť poruchy na ČOV,  
• 
do návrhu ÚP zapracovať umiestnenie ČOV vrátane ochranného pásma resp. pásma hygienickej 
ochrany ČOV v zmysle zákona č. 442/2002 Z. z. § 19a teda 50 metrov od okrajovej časti ČOV 
a dvojnásobok v smere prevládajúcich vetrov, 
• 
v návrhu ÚP v okolí ČOV riešiť funkčné plochy pre budúce možné rozšírenie ČOV resp. aj pre 
elimináciu jej nepriaznivých vplyvov (senzorický zápach, prípadne hluk),  
• 
pri návrhu verejného vodovodu a verejnej kanalizácie zohľadňovať kapacitné pokrytie potrieb 
vyjadrených vo vodohospodárskej bilancii navrhovaného funkčného využitia a organizácie 
územia. Je potrebné zohľadniť súčasné kapacity a skutkový stav jestvujúcich verejných 
vodohospodárskych zariadení v kontexte s bilančnými nárokmi navrhovanej zástavby v danom 
území. Vo vodohospodárskej bilancii podrobne zdokumentovať nároky na pitnú a požiarnu 
vodu a výšku zástavby. Výpočet potreby vody je nutné previesť podľa prílohy č. 1 Vyhlášky 
Ministerstva životného prostredia SR č. 684/2006 zo dňa 14. 11. 2006, 
• 
verejný vodovod navrhovať v súlade s STN73 6005, 755401, ON 755411 a ostatnými 
súvisiacimi normami, Štandardami verejného vodovodu v podmienkach BVS, ktoré sú dostupné 
na internetovom sídle. Pre každú rozvojovú lokalitu je potrebné spracovať samostatnú PD 
rozšírenia vodovodnej siete vrátane zohľadnenia tlakových pomerov v sieti s dodržaním vyššie 
uvedených podmienok,  
• 
v prípade rozšírenia verejného vodovodu, tento riešiť tak, aby bol v maximálnej miere 
zokruhovaný. Súčasne so spracovaním DUR pre výstavbu na území, ktoré sa nachádzajú v OP 
vodných zdrojov II. stupňa je potrebné vypracovať hydrogeologický posudok, 
• 
verejnú kanalizáciu navrhovať v súlade s STN 73 6005, STN 756101, STN 75 6125 Tlakové 
kanalizačné potrubia, STN 73 6822 Križovanie a súbehy vedení a komunikácií s vodnými tokmi 
a ostatnými súvisiacimi normami, a Štandardami verejnej kanalizácie v podmienkach BVS, 
ktoré sú dostupné na internetovom sídle. Je nutné navrhovať delenú kanalizáciu. Odvádzanie 
vôd z povrchového odtoku treba riešiť mimo verejnú kanalizáciu BVS, návrhom vodozádržných 
zariadení na podklade skutočných hydrogeologických podmienok územia.  
 
Z hľadiska posúdenia vplyvov územnoplánovacej dokumentácie na životné prostredie je možné 
tieto opatrenia považovať za dostatočné. 
 
4.  Odôvodnenie záverečného stanoviska z posúdenia strategického dokumentu. 
 
Záverečné stanovisko bolo vypracované podľa § 14 zákona  na základe oznámenia, stanovísk k 
oznámeniu, určeného rozsahu hodnotenia, správy o hodnotení a návrhu strategického dokumentu, 
verejného prerokovania, odborného posudku a konzultácií. Pri hodnotení podkladov a vypracovaní tohto 
záverečného stanoviska sa postupovalo podľa ustanovení § 13 zákona. Pri posudzovaní boli zvažované 
všetky možné negatívne vplyvy územného plánu na životné prostredie, vodné pomery a obyvateľstvo, 
ako aj predpokladaná účinnosť navrhovaných opatrení.  
Celkove bolo prerokovanie Správy o hodnotení oznámené písomne dotknutým orgánom štátnej 
správy v počte 21, dotknutým obciam v počte 9 a verejnosti v súlade s § 12 zákona.  K Správe o 
hodnotení bolo na príslušný orgán doručených 10 stanovísk od dotknutých orgánov štátnej správy, 1 
stanovisko samosprávy a verejnosť neuplatnila žiadne stanovisko. Voči prerokovávanému 
strategickému dokumentu boli v zásade uplatnené stanoviská s pripomienkami, ktoré boli zapracované 
ako odporúčania pre prepracovanie, dopracovanie a úpravu návrhu strategického dokumentu. Počas 
procesu posudzovania vplyvov strategického dokumentu na životné prostredie neboli identifikované 
nové negatívne vplyvy činností, ktoré strategický dokument v území vyvolá. Strategický dokument 
smeruje riešenie funkcií v území tak, aby výsledkom bolo uspokojenie sociálnoekonomických 
požiadaviek rozvoja obce a ochrana hodnotných prírodných území a vytvorenie kvalitného životného 
prostredia. 
OU-PN-OSZP-2025/000774-0014742/2025-P001
OU-PN-OSZP-2025/000774 
23 
 
5.  Návrh monitoringu. 
Proces hodnotenia vplyvov na životné prostredie strategického dokumentu Územného plánu obce 
Prašník, etapa návrhu, nenahrádza procesy hodnotenia vplyvov na životné prostredie činností (procesy 
EIA). Monitoring vplyvov tohto strategického dokumentu na životné prostredie vrátane zdravia sa bude 
realizovať na úrovni procesov posudzovania vplyvov navrhovaných činností na životné prostredie podľa 
prílohy č. 8 k zákonu. 
Kontrola dodržiavania stanovených podmienok je určená najmä platnou legislatívou v oblasti ochrany 
ovzdušia, vôd, nakladania s odpadmi a ochrany zdravia obyvateľov. Nad rámec týchto legislatívnych 
požiadaviek nie je potrebné navrhovať ďalšie podmienky. Jednotlivé stavby, ktoré sa budú realizovať    
v súlade s ÚPN, musia byť realizované v súlade s platnou legislatívou, ktorej súčasťou sú aj podmienky 
na vykonávanie kontrolných meraní emisií, odberov vôd, vypúšťania vôd, hlukových meraní a pod. 
Podľa § 16 zákona, obstarávateľ a rezortný orgán sú povinní zabezpečiť sledovanie a vyhodnocovanie 
vplyvov schváleného strategického dokumentu na ŽP, prípadne použiť na tento účel existujúci 
monitoring. Ak obstarávateľ zistí, že skutočné vplyvy strategického dokumentu na ŽP sú horšie, ako sa 
uvádza v správe o hodnotení strategického dokumentu, je povinný zabezpečiť opatrenia na ich 
zmiernenie a zároveň zabezpečiť zmenu, doplnenie, prípadne prepracovanie strategického dokumentu. 
6. Vyhlásenie sumarizujúce, ako boli začlenené úvahy o environmentálnych aspektoch do 
strategického dokumentu, ako bola zohľadnená správa o hodnotení strategického dokumentu, 
ako boli zohľadnené stanoviská verejnosti k správe o hodnotení strategického dokumentu, 
výsledky uskutočnených konzultácií, dôvody výberu schváleného strategického dokumentu 
v porovnaní s inými prijateľnými variantmi a informácia o opatreniach, o ktorých sa rozhodlo 
v súvislosti s monitoringom. 
Strategický dokument v dostatočnej miere definoval negatívne environmentálne faktory v obci, popísal 
ich a zdôvodnil, akým spôsobom riešenia navrhnutých v návrhu územného plánu prispejú k riešeniu 
environmentálnych problémov a ich prevencii. Správa o hodnotení strategického dokumentu splnila 
účel, v zmysle prílohy č. 5 zákonadostatočne objektívne zhodnotila súčasný stav životného prostredia, 
definovala problémové okruhy z hľadiska životného prostredia ako aj zhodnotila možné vplyvy 
strategického dokumentu na životné prostredie. Uskutočnilo sa verejné prerokovanie s dotknutými 
orgánmi štátnej správy a samosprávy, právnickými osobami a verejnosťou, kde neboli uplatnené 
pripomienky zo strany dotknutých orgánov štátnej správy. Zo strany verejnosti neboli k správe o 
hodnotení uplatnené žiadne pripomienky (pripomienky týkajúce sa návrhu územného plánu budú 
riešené v rámci prerokovania návrhu územného plánu podľa stavebného zákona). Správa o hodnotení sa 
vyjadrila k vhodnosti návrhu územného plánu. Odborný posudok odporúča návrh strategického 
dokumentu t. j. návrh Územného plánu obce Prašník schváliť. 
7. Informácia pre schvaľujúci orgán o zainteresovanej verejnosti pri posudzovaní vplyvov 
strategických dokumentov.  
  
Podľa § 6a ods. 5 zákona zainteresovaná verejnosť pri posudzovaní vplyvov strategických dokumentov 
má právo zúčastniť sa prípravy a posudzovania vplyvov strategického dokumentu, a to až do schválenia 
strategického dokumentu, vrátane práva podať písomné stanovisko podľa § 6 ods. 6, § 8 ods. 8, § 12 
ods. 2, účasti na konzultáciách a verejnom prerokovaní strategického dokumentu. V procese 
posudzovania neboli zo strany zainteresovanej verejnosti doručené žiadne písomné stanoviská.     
VII.  Potvrdenie správnosti údajov 
1.  Spracovatelia záverečného stanoviska. 
 
Okresný úrad Piešťany, odbor  starostlivosti o životné prostredie  
Mgr. Veronika Geršiová 
v súčinnosti s Regionálnym úradom verejného zdravotníctva so sídlom v Trnave 
OU-PN-OSZP-2025/000774-0014742/2025-P001
OU-PN-OSZP-2025/000774 
24 
 
2. Potvrdenie správnosti údajov podpisom oprávneného zástupcu príslušného orgánu, pečiatka. 
Okresný úrad Piešťany, odbor  starostlivosti o životné prostredie  
Ing. Peter Sedlák, vedúci odboru 
3.  Miesto a dátum vydania záverečného stanoviska. 
 
Okresný úrad Piešťany, dňa 28. 05. 2025 
 
 
OU-PN-OSZP-2025/000774-0014742/2025-P001
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[„Územný plán obce Prašník“ , – zaslanie záverečného stanoviska, ]
Identifikátor:
OU-PN-OSZP-2025/000774-0014742/2025
Autorizácia elektronického dokumentu
Dokument autorizoval:
Ministerstvo vnútra Slovenskej republiky, OÚ PN 10004
SK IČO: 00151866
Spôsob autorizácie:
kvalifikovaná elektronická pečať s pripojenou kvalifikovanou elektronickou
časovou pečiatkou
Deklarovaný dátum a čas autorizácie:
11.06.2025 16:40:02 časové pásmo +02:00
Dátum a čas vystavenia kvalifikovanej časovej
pečiatky:
11.06.2025 16:40:02 časové pásmo +02:00
Označenie listov, na ktoré sa autorizácia vzťahuje:
OU-PN-OSZP-2025/000774-0014742/2025
Autorizácia elektronického dokumentu
Dokument autorizoval:
Ministerstvo vnútra Slovenskej republiky, OÚ PN 10004
SK IČO: 00151866
Spôsob autorizácie:
kvalifikovaná elektronická pečať s pripojenou kvalifikovanou elektronickou
časovou pečiatkou
Deklarovaný dátum a čas autorizácie:
11.06.2025 16:40:12 časové pásmo +02:00
Dátum a čas vystavenia kvalifikovanej časovej
pečiatky:
11.06.2025 16:40:12 časové pásmo +02:00
Označenie listov, na ktoré sa autorizácia vzťahuje:
OU-PN-OSZP-2025/000774-0014742/2025-P001
Informácia o vyhotovení doložky o autorizácii
Doložku vyhotovil:
Mgr. Veronika Geršiová
Funkcia alebo pracovné
zaradenie:
Asistent
Označenie orgánu verejnej moci:Okresný úrad Piešťany
IČO: 00151866
Dátum vytvorenia doložky:
12.06.2025
Podpis a pečiatka: