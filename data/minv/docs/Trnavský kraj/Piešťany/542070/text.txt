OKRESNÝ ÚRAD PIEŠŤANY
ODBOR STAROSTLIVOSTI O ŽIVOTNÉ PROSTREDIE
Krajinská cesta 5053/13, 921 01  Piešťany
____________________________________________________________________________________
Číslo spisu
OU-PN-OSZP-2025/002625-016
Piešťany
07. 05. 2025
ZÁVÄZNÉ STANOVISKO
ZO ZISŤOVACIEHO KONANIA
Výrok
Okresný úrad Piešťany, odbor starostlivosti o životné prostredie ako príslušný orgán štátnej správy na úseku
posudzovania vplyvov na životné prostredie podľa § 3 ods. 1 písm. e) zákona č. 180/2013 Z. z. o organizácii miestnej
štátnej správy a o zmene a doplnení niektorých zákonov v znení neskorších predpisov, podľa ustanovenia § 5 zákona
č. 525/2003 Z. z. o štátnej správe starostlivosti o životné prostredie a o zmene a doplnení niektorých zákonov v
znení neskorších predpisov a ako príslušný orgán podľa § 3 písm. l) v spojení s § 56 písm. b) zákona č. 24/2006
Z. z. o posudzovaní vplyvov na životné prostredie a o zmene a doplnení niektorých zákonov v znení neskorších
predpisov určuje podľa § 29 ods. 2, v súlade s § 29 ods. 11 zákona č. 24/2006 Z. z. o posudzovaní vplyvov na životné
prostredie a o zmene doplnení niektorých zákonov v znení neskorších predpisov po vykonaní zisťovacieho konania
pre zmenu navrhovanej činnosti „CIRRUS AIRCRAFT CENTRUM SK“, navrhovateľa Aircraft Management s. r.
o., Hradská 1/a, 821 07 Bratislava, IČO: 54 953 634, v zastúpení spoločnosťou Enviplan, s. r. o., Cyprichova 1, 831
54 Bratislava, IČO: 45 700 397:
Zmena navrhovanej činnosti „CIRRUS AIRCRAFT CENTRUM SK“, uvedená v predloženom oznámení o zmene
navrhovanej činnosti
sa nebude posudzovať
podľa zákona č. 24/2006 Z. z. o posudzovaní vplyvov na životné prostredie a o zmene a doplnení niektorých zákonov
v znení neskorších predpisov.
V súlade s ustanovením § 2 písm. d) a § 29 ods. 15 zákona č. 24/2006 Z. z. o posudzovaní vplyvov na životné
prostredie a o zmene a doplnení niektorých zákonov v znení neskorších predpisov sa pre zmenu navrhovanej činnosti
„CIRRUS AIRCRAFT CENTRUM SK“ určujú nasledovné opatrenia na zabránenie a zmiernenie znečisťovania
životného prostredia, ktoré v procese konania o povolení navrhovanej činnosti podľa osobitných predpisov bude
potrebné zohľadniť a ktoré vyplynuli zo stanovísk doručených k oznámeniu o zmene navrhovanej činnosti:
Okresný úrad Piešťany, odbor starostlivosti o životné prostredie
Štátna vodná správa:
1. Dodržiavať ochranné pásma inžinierskych sietí v riešenom území (vodovod, kanalizácia).
2. Riešiť spôsob odvádzania vôd z povrchového odtoku zo spevnených plôch a parkovacích plôch v súlade s
ustanoveniami zákona č. 364/2004 Z. z. o vodách a o zmene zákona SNR č. 372/1990 Zb. o priestupkoch v znení
neskorších predpisov (vodný zákon) v znení neskorších predpisov (ďalej len „vodný zákon“), nariadenia vlády SR
č. 269/2010 Z. z., ktorým sa ustanovujú požiadavky na dosiahnutie dobrého stavu vôd a platnými STN.
OU-PN-OSZP-2025/002625-0015607/2025
2 / 20
3. Vody z povrchového odtoku z vonkajších spevnených plôch a parkovísk musia byť pred zaústením do podzemných
alebo povrchových vôd prečistené v odlučovači ropných látok.
4. Dodržať všeobecné ustanovenia vodného zákona.
5. Dbať o ochranu podzemných a povrchových vôd a zabrániť nežiaducemu úniku znečisťujúcich látok do pôdy,
podzemných a povrchových vôd.
6. Dodržať ustanovenia § 39 vodného zákona, ktorý stanovuje všeobecné podmienky zaobchádzania so
znečisťujúcimi látkami a následne vyhlášky MŽP SR č. 200/2018 Z. z., ktorou sa ustanovujú podrobnosti o
zaobchádzaní so znečisťujúcimi látkami, o náležitostiach havarijného plánu a o postupe pri riešení mimoriadneho
zhoršenia vôd.
7. Realizáciou prác nenarušiť existujúce odtokové pomery v území.
Dopravný úrad
- OP záujmového územia letiska, ktoré je definované ako plocha výhľadovo využiteľná na výstavbu letiskových
objektov a zariadení. Na letisku je stanovená ako plocha nepravidelného tvaru, vymedzená štátnou cestou I. triedy
č. 61, Jánošíkovou ulicou, Jilemnického ulicou, železničnou traťou Piešťany – Nové Mesto nad Váhom, úsekom
diaľnice, až po štátnu cestu I. triedy č. 61;
- výškové obmedzenie stavieb (objekty vrátane všetkých zariadení umiestnených na ich vrcholoch a strechách /
komíny, vzduchotechnika, reklamné zariadenia/logá, antény, technológie a pod./), ostatných objektov a zariadení
nestavebnej povahy /vrátane najvyššieho bodu stavebných mechanizmov použitých pri realizácii stavby (veža,
tiahlo, maximálny zdvih ramena žeriava, betónpumpy a pod.)/, je určené OP prechodovej plochy letiska v rozmedzí
nadmorských výšok 171,5 – 186,5 m n.m. Bpv, t. j. v rozmedzí výšok cca 9,4 – 24,4 m od úrovne ± 0,0, pričom
obmedzujúca výška na pozemku stúpa v sklone 1:8 /12,5%/ v smere od predĺženej osi letiska,;
- zákaz realizovať nové vzdušné vedenia, prípojky a prekládky vedenia VN a VVN, ktoré by mohli ohroziť
bezpečnosť leteckej prevádzky; ich realizácia podlieha súhlasu Dopravného úradu (OP s obmedzením stavieb
vzdušných vedení VN a VVN letiska);
- zákaz používať na povrchovú úpravu stavebných objektov, prípadne na povrchovú úpravu iných objektov a
zariadení materiály a farby s nereflexnou úpravou, resp. použiť takú úpravu, ktorá svojím charakterom nemôže
odpútať pozornosť posádky lietadiel, prípadne ju oslepiť; svetelný lúč svietidiel použitých na osvetlenie areálu,
spevnených plôch, komunikácií a pod. musí byť nasmerovaný priamo na povrch osvetľovanej plochy tak, aby
nemohlo dôjsť k oslepovaniu a klamaniu posádok lietadiel. (OP proti nebezpečným a klamlivým svetlám letiska);
- zákaz vykonávať činnosti, zriaďovať stavby a prevádzky, ktoré by mohli viesť k zvýšenému výskytu vtáctva /
živočíchov alebo k negatívnej zmene ornitologickej situácie vo vzťahu k leteckej prevádzke (vnútorné a vonkajšie
ornitologické OP letiska).
Ministerstvo dopravy Slovenskej republiky, Sekcia stratégie a plánovania
- Navrhovanú stavbu je potrebné odsúhlasiť so správcom a vlastníkom ovplyvnených komunikácií;
- Všetky dopravné parametre je potrebné navrhnúť v súlade s príslušnými normami STN a technickými predpismi
- STN 73 6110/Z2 – Projektovanie miestnych komunikácií;
- Rešpektovať obmedzenia vyplývajúce z ochranných pásiem letiska Piešťany a postupovať v súlade so zákonom
č. 143/1998 Z. z. o civilnom letectve (letecký zákon) a o zmene a doplnení niektorých zákonov v znení neskorších
predpisov.
Umiestnenie zmeny navrhovanej činnosti
Zmena navrhovanej činnosti bude realizovaná v meste Piešťany, kraj Trnavský, okres Piešťany, na pozemkoch parc.
KN reg. „C“ č. 12202/2, 12202/67 – Ostatná plocha a parc. KN reg. „C“ č. 12202/66 – Zastavaná plocha a nádvorie.
Dotknuté územie leží v katastrálnom území Piešťany, vo vnútornom areáli letiska Piešťany. Uvedené parcely sú
umiestnené mimo zastavaného územia obce. Realizáciou navrhovanej činnosti nedôjde k záberu poľnohospodárskej
ani lesnej pôdy. Vzdialenosť zmeny navrhovanej činnosti od najbližšej obytnej zástavby je cca 330 m.
Povaha a rozsah zmeny navrhovanej činnosti
Predmetom zmeny navrhovanej činnosti je podľa predloženého oznámenia o zmene navrhovanej činnosti
vybudovanie administratívnej budovy a hangárov pre malé osobné lietadlá v areáli letiska Piešťany. Jedná sa o
OU-PN-OSZP-2025/002625-0015607/2025
3 / 20
nepodpivničenú administratívnu budovu s dvoma nadzemnými podlažiami s plochou extenzívnou strechou a 4 x
jednopodlažný nepodpivničený hangár pre malé osobné lietadlá so sedlovou strechou so sklonom strešných rovín 5°.
Vnútorné priestory objektu administratívnej budovy zahrňujú na 1. nadzemnom podlaží recepciu prechádzajúcu cez
obe poschodia, v rámci ktorej je umiestnené schodisko, hygienické a technické zázemie, kuchynka, open space a
letecký trenažér. Dispozícia 2. nadzemného podlažia je totožná s 1. nadzemným podlažím. Hlavný vstup z exteriéru
je riešený z navrhovanej spevnenej plochy z východnej strany. Vertikálny pohyb osôb je v objekte zabezpečený
osobným výťahom alebo vertikálnym schodiskom. Vykurovanie v objekte je riešené pomocou fancoil-kanálových
jednotiek.
Hangár – jedná sa o 4 x jednopodlažný nepodpivničený hangár pre malé osobné lietadlá, súbor stavebných objektov
bude obdĺžnikového tvaru rozmerov 154,5 m x 32 m. Navrhovaný hangár bude založený na základových pásoch po
obvode budovy v kombinácii so základovými pätkami pod stĺpmi skeletového systému.
Energetická efektívnosť a úspora, využitie obnoviteľných zdrojov energie – zvoleným energetickým médiom pre
vykurovanie a chladenie budú tri tepelné čerpadlá vzduch – voda.
Vodozádržné opatrenia – dažďová voda bude odvádzaná do vsakovacích galérií. Dažďová voda zo spevnených plôch
bude odvádzaná do vsakovacej galérie po prečistení v odlučovači ropných látok.
Odôvodnenie
Navrhovateľ Aircraft Management s. r. o., Hradská 1/a, 821 07 Bratislava, IČO: 54 953 634, v zastúpení
spoločnosťou Enviplan, s. r. o., Cyprichova 1, 831 54 Bratislava, IČO: 45 700 397, doručil dňa 29. 01. 2025 na
Okresný úrad Piešťany, odbor starostlivosti o životné prostredie (ďalej len „OU PN OSZP“) v súlade s § 18 ods. 2
písm. b) a podľa § 29 ods. 1 písm. b) zákona č. 24/2006 Z. z. o posudzovaní vplyvov na životné prostredie a o zmene
a doplnení niektorých zákonov v znení neskorších predpisov (ďalej len „zákon o posudzovaní vplyvov“) oznámenie
o zmene navrhovanej činnosti „CIRRUS AIRCRAFT CENTRUM SK“ (ďalej len „zmena navrhovanej činnosti“)
vypracované podľa prílohy č. 8a zákona o posudzovaní vplyvov.
Oznámenie o zmene navrhovanej činnosti vypracovala spoločnosť Enviplan, s. r. o., Cyprichova 1, 831 54 Bratislava,
IČO: 45 700 397.
Okresný úrad Piešťany, odbor starostlivosti o životné prostredie následne upovedomil listom č. OU-PN-
OSZP-2025/002625-002, zo dňa 04. 02. 2025 o tom, že dňom doručenia oznámenia o zmene navrhovanej činnosti
začalo zisťovacie konanie o posudzovaní vplyvov zmeny navrhovanej činnosti na životné prostredie a podľa § 29
ods. 3 zákona o posudzovaní vplyvov zaslalo vyššie uvedeným upovedomením oznámenie o zmene navrhovanej
činnosti povoľujúcemu orgánu, dotknutému orgánu, rezortnému orgánu a dotknutej obci, na ktorej území sa má
navrhovaná činnosť alebo jej zmena realizovať, s možnosťou o zaujatie stanoviska v zákonom stanovenej lehote.
Okresný úrad Piešťany, odbor starostlivosti o životné prostredie zároveň uvedeným listom informoval o určení
termínu ústneho pojednávania a prizval naň navrhovateľa.
Súčasne Okresný úrad Piešťany, odbor starostlivosti o životné prostredie podľa § 29 ods. 3 zákona o posudzovaní
vplyvov dňa 05. 02. 2025 zverejnil oznámenie o zmene navrhovanej činnosti v centrálnom informačnom systéme,
na adrese:
https://www.enviroportal.sk/eia/detail/-cirrus-aircraft-centrum-sk-
Na tejto adrese Okresný úrad Piešťany, odbor starostlivosti o životné prostredie zároveň informoval verejnosť podľa
§ 24 ods. 1 zákona o posudzovaní vplyvov.
Zmena navrhovanej činnosti sa bude realizovať v rámci činností, ktoré sú podľa prílohy č. 8 k zákonu o posudzovaní
vplyvov zaradené do kapitoly 12. Doprava, položka č. 11. Letiská so základnou vzletovou a pristávacou dráhou s
dĺžkou do 2100 m (časť B) – zisťovacie konanie.
Podľa § 18 ods. 2 písm. d) zákona o posudzovaní vplyvov musí byť predmetom zisťovacieho konania každá zmena
navrhovanej činnosti uvedenej v prílohe č. 8 časti B, ak ide o činnosť už posúdenú, povolenú, realizovanú alebo
v štádiu realizácie.
OU-PN-OSZP-2025/002625-0015607/2025
4 / 20
Dňa 05. 03. 2025 sa na Okresnom úrade Piešťany, odbore starostlivosti o životné prostredie v súlade § 29 ods.
6 zákona o posudzovaní vplyvov uskutočnilo ústne pojednávanie s oprávneným zástupcom navrhovateľa Aircraft
Management s. r. o., Hradská 1/a, 821 07 Bratislava, IČO: 54 953 634, RNDr. Vladimírom Žúborom. Ďalej sa ústneho
pojednávania zúčastnili: Mgr. Veronika Geršiová – Okresný úrad Piešťany, odbor starostlivosti o životné prostredie,
posudzovanie vplyvov na životné prostredie, Mgr. Gabriela Marková – Okresný úrad Piešťany, odbor starostlivosti
o životné prostredie, štátna vodná správa, Ing. Peter Sedlák – Okresný úrad Piešťany, odbor starostlivosti o životné
prostredie, vedúci odboru.
Prítomní boli na ústnom pojednávaní oboznámení s doterajším priebehom zisťovacieho konania navrhovanej
činnosti a so stanoviskami, ktoré boli doručené k oznámeniu o zmene navrhovanej činnosti.
Prítomní mali možnosť sa v rámci ústneho pojednávania oboznámiť s podkladmi rozhodnutia na vydanie záväzného
stanoviska zo zisťovacieho konania a aj tak urobili. Prítomní boli informovaní aj o ďalšom postupe procesu
zisťovacieho konania.
K oznámeniu o zmene navrhovanej činnosti bolo na Okresný úrad Piešťany, odbor starostlivosti o životné prostredie,
podľa § 29 ods. 4 zákona o posudzovaní vplyvov doručených celkovo 8 stanovísk od dotknutých orgánov, rezortného
orgánu, povoľujúceho orgánu a dotknutej obce.
1. Ministerstvo dopravy Slovenskej republiky, Sekcia stratégie a plánovania, Námestie slobody č. 6, 810 05
Bratislava 15
(stanovisko č. 10623/2025/SSP/15145, zo dňa 20. 02. 2025)
MD SR má k zmene navrhovanej činnosti „CIRRUS AIRCRAFT CENTRUM SK“ nasledovné pripomienky a
požiadavky:
- navrhovanú stavbu je potrebné odsúhlasiť so správcom a vlastníkom ovplyvnených komunikácií,
- všetky dopravné parametre je potrebné navrhnúť v súlade s príslušnými normami STN a technickými predpismi
– STN 73 6110/Z2 – Projektovanie miestnych komunikácií,
- rešpektovať obmedzenia vyplývajúce z ochranných pásiem letiska Piešťany a postupovať v súlade so zákonom č.
143/1998 Z. z. o civilnom letectve (letecký zákon) a o zmene a doplnení niektorých zákonov v znení neskorších
predpisov.
MD SR súhlasí s ukončením procesu posudzovania vplyvov na životné prostredie zmeny navrhovanej činnosti
„CIRRUS AIRCRAFT CENTRUM SK“ podľa zákona č. 24/2006 Z. z. o posudzovaní vplyvov na životné prostredie
a o zmene a doplnení niektorých zákonov v znení neskorších predpisov, po uskutočnení zisťovacieho konania, za
podmienky rešpektovania uvedených požiadaviek.
Vyjadrenie OU PN OSZP: Berie sa na vedomie, zapracované do podmienok tohto rozhodnutia.
2. Dopravný úrad, Letisko M. R. Štefánika, 823 05 Bratislava
(odpoveď č. 8252/2025/ROP-007-P/10719, zo dňa 03. 03. 2025)
Dopravný úrad ako dotknutý orgán štátnej správy na úseku civilného letectva podľa ustanovenia § 28 ods. 5 písmena
d) zákona č. 143/1998 Z. z. o civilnom letectve (letecký zákon) a o zmene a doplnení niektorých zákonov v znení
neskorších predpisov Vám oznamuje, že riešené územie sa nachádza v ochranných pásmach (ďalej len „OP“) Letiska
Piešťany (ďalej len „letisko“), určených rozhodnutím Štátnej leteckej inšpekcie zn. 434/91/ILPZ zo dňa 25. 09.
1991, z ktorých vyplývajú pre riešené územie nasledovné zákazy a obmedzenia:
- OP záujmového územia letiska, ktoré je definované ako plocha výhľadovo využiteľná na výstavbu letiskových
objektov a zariadení. Na letisku je stanovená ako plocha nepravidelného tvaru, vymedzená štátnou cestou I. triedy
č. 61, Jánošíkovou ulicou, Jilemnického ulicou, železničnou traťou Piešťany – Nové Mesto nad Váhom, úsekom
diaľnice, až po štátnu cestu I. triedy č. 61,
- výškové obmedzenie stavieb (objekty vrátane všetkých zariadení umiestnených na ich vrcholoch a strechách /
komíny, vzduchotechnika, reklamné zariadenia - logá, antény, technológie a pod.), ostatných objektov a zariadení
nestavebnej povahy (vrátane najvyššieho bodu stavebných mechanizmov použitých pri realizácii stavby - veža,
tiahlo, maximálny zdvih ramena žeriava, betónpumpy a pod.), je určené OP prechodovej plochy letiska v rozmedzí
nadmorských výšok 171,5 – 186,5 m n. m. Bpv, t. j. v rozmedzí výšok cca 9,4 – 24,4 m od úrovne ± 0,0, pričom
obmedzujúca výška na pozemku stúpa v sklone 1:8 (12,5%) v smere od predĺženej osi letiska,
OU-PN-OSZP-2025/002625-0015607/2025
5 / 20
- zákaz realizovať nové vzdušné vedenia, prípojky a prekládky vedenia VN a VVN, ktoré by mohli ohroziť
bezpečnosť leteckej prevádzky; ich realizácia podlieha súhlasu Dopravného úradu (OP s obmedzením stavieb
vzdušných vedení VN a VVN letiska),
- zákaz používať na povrchovú úpravu stavebných objektov, prípadne na povrchovú úpravu iných objektov a
zariadení materiály a farby s nereflexnou úpravou, resp. použiť takú úpravu, ktorá svojím charakterom nemôže
odpútať pozornosť posádky lietadiel, prípadne ju oslepiť; svetelný lúč svietidiel použitých na osvetlenie areálu,
spevnených plôch, komunikácií a pod. musí byť nasmerovaný priamo na povrch osvetľovanej plochy tak, aby
nemohlo dôjsť k oslepovaniu a klamaniu posádok lietadiel. (OP proti nebezpečným a klamlivým svetlám letiska),
- zákaz vykonávať činnosti, zriaďovať stavby a prevádzky, ktoré by mohli viesť k zvýšenému výskytu vtáctva /
živočíchov alebo k negatívnej zmene ornitologickej situácie vo vzťahu k leteckej prevádzke (vnútorné a vonkajšie
ornitologické OP letiska).
Dopravný úrad zároveň upozorňuje, že podľa ustanovenia § 120 ods. 1 stavebného zákona a podľa ustanovenia §
48 ods. 1 písm. a) bodu 2 v spojení s ustanovením § 28 ods. 1 leteckého zákona, pôsobnosť stavebného úradu s
výnimkou právomoci vo veciach územného rozhodovania a vyvlastnenia vykonáva Dopravný úrad ako špeciálny
stavebný úrad príslušný pri stavbách v územných obvodoch letísk a stavbách leteckých pozemných zariadení.
Predmetné zákazy a obmedzenia vyplývajúce z ochranných pásiem letiska žiadame pri realizácii stavby rešpektovať.
Dopravný úrad určí podmienky na zaistenie bezpečnosti leteckej prevádzky v rámci odsúhlasenia projektovej
dokumentácie pre stavebné povolenie stavby.
Z pohľadu Dopravného úradu neexistujú vplyvy, ktoré by mali byť pri zmene navrhovanej činnosti posúdené
podrobnejšie, teda také, ktoré by mali byť posudzované podľa zákona č. 24/2006 Z. z. o posudzovaní vplyvov na
životné prostredie a o zmene a doplnení niektorých zákonov v znení neskorších predpisov.
Dovoľujeme si Vás informovať, že toto stanovisko je vydané len z hľadiska záujmov civilného letectva.
Vyjadrenie OU PN OSZP: Berie sa na vedomie, zapracované do podmienok tohto záväzného stanoviska.
3. Okresný úrad Piešťany, odbor starostlivosti o životné prostredie, Krajinská cesta 5053/13, 921 25 Piešťany
(stanovisko č. OU-PN-OSZP-2025/003101, zo dňa 21. 02. 2025)
Štátna vodná správa:
Okresný úrad Piešťany, odbor starostlivosti o životné prostredie, štátna vodná správa ako dotknutý orgán štátnej
správy podľa § 29 ods. 4 zákona o posudzovaní vplyvov s predloženým oznámením o zmene navrhovanej činnosti
súhlasí a odporúča predmetnú zmenu navrhovanej činnosti neposudzovať podľa zákona o posudzovaní vplyvov po
zohľadnení pripomienok:
1. Dodržiavať ochranné pásma inžinierskych sietí v riešenom území (vodovod, kanalizácia).
2. Riešiť spôsob odvádzania vôd z povrchového odtoku zo spevnených plôch a parkovacích plôch v súlade s
ustanoveniami zákona č. 364/2004 Z. z. o vodách a o zmene zákona SNR č. 372/1990 Zb. o priestupkoch v znení
neskorších predpisov (vodný zákon) v znení neskorších predpisov (ďalej len „vodný zákon“), nariadenia vlády SR
č. 269/2010 Z. z., ktorým sa ustanovujú požiadavky na dosiahnutie dobrého stavu vôd a platnými STN.
3. Vody z povrchového odtoku z vonkajších spevnených plôch a parkovísk musia byť pred zaústením do podzemných
alebo povrchových vôd prečistené v odlučovači ropných látok.
4. Dodržať všeobecné ustanovenia vodného zákona.
5. Dbať o ochranu podzemných a povrchových vôd a zabrániť nežiaducemu úniku znečisťujúcich látok do pôdy,
podzemných a povrchových vôd.
6. Dodržať ustanovenia § 39 vodného zákona, ktorý stanovuje všeobecné podmienky zaobchádzania so
znečisťujúcimi látkami a následne vyhlášky MŽP SR č. 200/2018 Z. z., ktorou sa ustanovujú podrobnosti o
zaobchádzaní so znečisťujúcimi látkami, o náležitostiach havarijného plánu a o postupe pri riešení mimoriadneho
zhoršenia vôd.
7. Realizáciou prác nenarušiť existujúce odtokové pomery v území.
OU-PN-OSZP-2025/002625-0015607/2025
6 / 20
Štátna správa ochrany prírody a krajiny:
Na predmetnej lokalite platí I. stupeň územnej ochrany prírody a krajiny v zmysle § 12 zákona č. 543/2002 Z. z.
o ochrane prírody a krajiny v znení neskorších predpisov. Hodnotené územie nezasahuje do žiadneho chráneného
územia ani do územia patriaceho do súvislej sústavy chránených území Natura 2000.
Nakoľko plánovanou výstavbou nie sú dotknuté záujmy ochrany prírody a krajiny, Okresný úrad Piešťany, odbor
starostlivosti o životné prostredie, štátna správa ochrany prírody a krajiny nemá pripomienky k predloženému
oznámeniu o zmene navrhovanej činnosti.
Štátna správa ochrany ovzdušia:
Okresný úrad Piešťany, odbor starostlivosti o životné prostredie, štátna správa ochrany ovzdušia ako dotknutý orgán
štátnej správy podľa § 29 ods. 4 zákona o posudzovaní vplyvov nemá pripomienky k predloženému oznámeniu o
zmene navrhovanej činnosti.
Štátna správa odpadového hospodárstva:
Okresný úrad Piešťany, odbor starostlivosti o životné prostredie, štátna správa odpadového hospodárstva ako
dotknutý orgán štátnej správy podľa § 29 ods. 4 zákona o posudzovaní vplyvov nemá pripomienky k predloženému
oznámeniu o zmene navrhovanej činnosti.
Okresný úrad Piešťany, odbor starostlivosti o životné prostredie nepožaduje, aby bola predložená zmena navrhovanej
činnosti posudzovaná podľa zákona o posudzovaní vplyvov.
Vyjadrenie OU PN OSZP: Berie sa na vedomie, zapracované do podmienok tohto záväzného stanoviska.
4. Okresný úrad Trnava, odbor opravných prostriedkov, Vajanského 2, 917 01 Trnava
(stanovisko č. OU-TT-OOP6-2025/014464, zo dňa 05. 03. 2025)
Správny orgán po preskúmaní predloženého oznámenia konštatuje, že sa jedná o zámer spoločnosti Aircraft
Management s. r. o., so sídlom Hradská 1/a, 821 07 Bratislava, IČO: 54 953 634. Účelom zámeru je
vybudovanie administratívnej budovy a hangárov pre malé osobné lietadlá v areáli letiska Piešťany. Zámer je
situovaný v katastrálnom území Piešťany, mimo zastavaného územia obce, a jeho realizáciou nedôjde k záberu
poľnohospodárskej pôdy.
Na základe vyššie uvedeného Okresný úrad Trnava, odbor opravných prostriedkov, pozemkový referát nemá k
zmene navrhovanej činnosti „CIRRUS AIRCRAFT CENTRUM SK“ v katastrálnom území Piešťany z hľadiska
ochrany poľnohospodárskej pôdy žiadne pripomienky.
Vyjadrenie OU PN OSZP: Berie sa na vedomie.
5. Trnavský samosprávny kraj, Oddelenie územného plánovania a životného prostredia, Starohájska 10, 917 01
Trnava
(stanovisko č. 07739/2025/OÚPŽP-2/Re, zo dňa 03. 03. 2025)
Ku zmene navrhovanej činnosti nemá oddelenie územného plánovania a životného prostredia TTSK pripomienky
a nežiada jej posudzovanie podľa zákona o posudzovaní vplyvov, keďže ide o realizáciu činnosti v existujúcom
uzatvorenom areáli letiska, kde plynulo nadviaže na služby poskytované v tomto areáli, pri rešpektovaní všetkých
ochranných pásiem spojených s prevádzkovaním letiska.
Vyjadrenie OU PN OSZP: Berie sa na vedomie.
OU-PN-OSZP-2025/002625-0015607/2025
7 / 20
6. Okresný úrad Piešťany, odbor krízového riadenia, Krajinská cesta 5053/13, 921 25 Piešťany
(stanovisko č. OU-PN-OKR-0005527/2025, zo dňa 17. 02. 2025)
Odbor krízového riadenia Okresného úradu Piešťany k oznámeniu o zmene navrhovanej činnosti z hľadiska potrieb
civilnej ochrany nemá pripomienky ani požiadavky.
Vyjadrenie OU PN OSZP: Berie sa na vedomie.
7. Ministerstvo dopravy Slovenskej republiky, Útvar vedúceho hygienika rezortu, Oddelenie oblastného hygienika
Bratislava, Námestie slobody č. 6, 810 05 Bratislava
(stanovisko č. 10484/2025/ÚVHR/19428, zo dňa 06. 03. 2025)
MD SR z hľadiska ochrany verejného zdravia súhlasí s predloženou zmenou navrhovanej činnosti „CIRRUS
AIRCRAFT CENTRUM SK“, ktorej navrhovateľom je spoločnosť Aircraft Management s. r. o., Hradská 1/a, 821
07 Bratislava, IČO: 54 953 634 a netrvá na jej ďalšom posudzovaní podľa zákona o posudzovaní vplyvov.
MD SR v záujme ochrany verejného zdravia súčasne upozorňuje stavebníka na povinnosť zabezpečiť v procese
realizácie predmetnej zmeny navrhovanej činnosti jej súlad s príslušnými ustanoveniami zákona č. 355/2007 Z. z.
a súvisiacimi vykonávacími vyhláškami, ako aj rešpektovať upozornenie uvedené v doklade „Svetelnotechnický
posudok za účelom posúdenia plánovanej výstavby CIRRUS AIRCRAFT CENTRUM SK v Piešťanoch na
preslnenie okolitých bytov a denné osvetlenie okolitých miestností a posúdenia navrhovaných miestností na denné
osvetlenie“ z 10/2023, ktorý vypracovala spoločnosť 3S-PROJEKT, s. r. o., 925 26 Boldog 145, v súvislosti s
rozmiestňovaním a situovaním pracovných miest s ohľadom na denné osvetlenie danej miestnosti.
Predložená zmena navrhovanej činnosti „CIRRUS AIRCRAFT CENTRUM SK“ rieši výstavbu administratívnej
budovy a hangárov pre malé osobné lietadlá v areáli Letiska Piešťany. Súčasťou sú spevnené plochy, nn prípojky,
prípojky na verejný vodovod a kanalizačný systém, vrátane žumpy.
Vzhľadom ku skutočnosti, že z celkového posúdenia očakávaných vplyvov z hľadiska ich významnosti a časového
priebehu pôsobenia nie je predpoklad negatívneho vplyvu predmetnej zmeny navrhovanej činnosti na verejné
zdravie, MD SR vydáva toto súhlasné záväzné stanovisko a netrvá na jej ďalšom posudzovaní podľa zákona o
posudzovaní vplyvov, avšak s poukazom na povinnosti stavebníka pri realizácii predmetnej zmeny navrhovanej
činnosti.
Vyjadrenie OU PN OSZP: Berie sa na vedomie.
8. Mesto Piešťany, Námestie SNP č. 3, 921 45 Piešťany
(stanovisko č. OŽP-715/16298/25-Ok, zo dňa 25. 02. 2025)
Navrhovaná činnosť je podľa zákona o posudzovaní vplyvov a jeho prílohy č. 8 zaradená nasledovne: - časť 13.
Doprava a telekomunikácie, položka č. 12. Výstavba letísk s hlavnou vzletovou a pristávacou dráhou s dĺžkou do
2100 m (časť B). Je situovaná na parc. č. 12202/2, 12202/67 - Ostatná plocha a parc. č. 12202/66 – Zastavaná plocha
a nádvorie reg. „C“ v k. ú. Piešťany.
Podľa Územného plánu mesta Piešťany (ďalej len ÚPN mesta) sú záujmové parcely súčasťou technického
vybavenia územia - letisko. Sú situované v rámci monofunkčných plôch, určených ako plochy zariadení dopravnej
infraštruktúry, zahrňujúcich plochy a línie komunikácií, železníc, leteckej a vodnej dopravy a súvisiacich
dopravných plôch a slúžia dopravno - obslužnej funkcii sídla.
Predložený zámer nie je z územnoplánovacieho hľadiska v rozpore s ÚPN mesta a svojim zameraním je prijateľný
aj vo väzbe na ciele strategického rámca rozvoja mesta Piešťany. Zmenou navrhovanej činnosti, výstavbou
administratívnej budovy a 4 hangárov pre malé osobné lietadlá rozmerov 154,5 m x 32 m nedôjde k zmene spôsobu
dopravy a dopravného napojenia, nedochádza k navyšovaniu kapacít, alebo letov samotného letiska Piešťany.
Vyjadrenie OU PN OSZP: Berie sa na vedomie.
V rámci zisťovacieho konania bolo doručené 1 nevyžiadané stanovisko v zmysle § 29 ods. 5 zákona o posudzovaní
vplyvov od Združenia domových samospráv, Rovniankova 14, 851 02 Bratislava, listom zaslaným e-mailom zo
dňa 09. 02. 2025, v ktorom upozorňuje úrad posudzovania vplyvov na životné prostredie, že pri určovaní, či
sa navrhovaná činnosť alebo jej zmena bude posudzovať podľa tohto zákona, sa primerane použijú kritériá pre
OU-PN-OSZP-2025/002625-0015607/2025
8 / 20
zisťovacie konanie uvedené v prílohe č. 10 zákona o posudzovaní vplyvov, pričom príslušný orgán prihliada aj
na písomné stanoviská doručené zainteresovanou verejnosťou. Použitie zákonných kritérií musí byť zrozumiteľné
a nepostačuje len všeobecná úvaha odkazujúca na obsah zámeru, ale je potrebné aj právne vyhodnotenie v
zmysle osobitného právneho predpisu, ktorý reguluje zložku životného prostredia, ktorá je predmetom toho-ktorého
kritéria. Ďalej žiada úrad posudzovania vplyvov na životné prostredie, aby medzi hlavnými dôvodmi rozhodnutia
o tom, či sa bude navrhovaná činnosť, resp. jej zmena posudzovať bolo zrozumiteľne vysvetlené, ktoré zákonné
kritérium alebo kritériá boli pre takéto rozhodnutie určujúce a aby medzi týmito hlavnými dôvodmi bolo aj právne
vyhodnotenie týchto zákonných kritérií podľa osobitných predpisov regulujúcich tú zložku životného prostredia,
ktorá je predmetom týchto kritérií. Upozorňuje aj na to, že úrad posudzovania vplyvov na životné prostredie už nemá
právo určiť vlastné zmierňujúce opatrenia, ale má povinnosť uviesť všetky, ktoré navrhol navrhovateľ v zámere a
že súčasne má posúdiť či navrhovateľom určené opatrenia sú dostatočné na zmiernenie identifikovaných vplyvov.
V prípade nedostatočnosti opatrení uvedených v zámere má povinnosť rozhodnúť o ďalšom posudzovaní zámeru,
nakoľko v tom zlyhal navrhovateľ v zámere.
Vyjadrenie navrhovateľa: Požiadavka je v kompetencii príslušného orgánu štátnej správy, ktorý predmetné konanie
zastrešuje a ktorý vydáva rozhodnutie zo zisťovacieho konania.
Pripomienkový dokument je Oznámenie o zmene navrhovanej činnosti, nejedná sa o Zámer navrhovanej činnosti.
Oznámenie o zmene navrhovanej činnosti bolo spracované v súlade s prílohou č. 8a zákona o posudzovaní vplyvov
v zmysle platnej právnej úpravy v čase predloženia zámeru navrhovanej činnosti na začatie zisťovacieho konania.
Kapitola Údaje o výstupoch obsahuje všetky požadované informácie. Zmena navrhovanej činnosti v plnej miere
rešpektuje základné zásady ochrany životného prostredia podľa zákona č. 17/1992 Zb. o životnom prostredí.
Vplyvy na životné prostredie a zdravie obyvateľstva vrátane kumulatívnych a synergických vplyvov navrhovanej
zmeny činnosti na jednotlivé zložky životného prostredia sú opísané v IV. Kapitole Oznámenia o zmene činnosti,
pričom ich významnosť sa znižuje so zvyšujúcou sa vzdialenosťou od hodnotenej činnosti. Ako vyplýva z hodnotení
vplyvov na jednotlivé zložky životného prostredia, výsledný dopad možno zhodnotiť ako nepatrný vzhľadom na
minimum priamych dopadov a reálnu možnosť účinne ovplyvniť hlavné riziká realizáciou vhodných opatrení.
Výsledné pôsobenie navrhovanej zmeny neohrozí funkčnosť prvkov ekologickej stability a osobitne chránených
častí prírody, ani charakter krajinnej štruktúry so zastúpením cenných a významných prvkov v dotknutom území.
Vo vzťahu k ekonomickému vývoju v území sa navrhovaná zmena radí k celospoločensky prospešným, pričom
výsledná záťaž na prostredie je prijateľná a zachováva jeho kvality v lokálnom i širšom meradle.
Z hľadiska komplexného posúdenia očakávaných kumulatívnych vplyvov môžeme zhodnotiť, že vo väčšine
sledovaných ukazovateľov je zmena navrhovanej činnosti hodnotená ako bez vplyvu. Realizáciou zmeny činnosti
nedôjde oproti súčasnému stavu k prekročeniu žiadnych limitných hodnôt, ktoré sú ustanovené platnými právnymi
predpismi.
Vyjadrenie OU PN OSZP: Tunajší úrad berie pripomienku na vedomie. Oznámenie o zmene navrhovanej činnosti
obsahuje základnú charakteristiku navrhovanej činnosti, základné údaje o súčasnom stave životného prostredia,
základné údaje o predpokladaných vplyvoch na jednotlivé zložky životného prostredia. V procese zisťovacieho
konania neboli identifikované také nedostatky, ktoré by znemožňovali určiť vplyvy zmeny navrhovanej činnosti.
Združenie domových samospráv ďalej požaduje dodatočné informácie o životnom prostredí v rozhodnutí o
výsledku zisťovacieho konania v rozsahu otvorených otázok a dopytov metódou dotazníkového prieskumu, na ktoré
navrhovateľ zasiela odpovede na objasnenie týchto pripomienok:
a) Žiadame identifikovať všetky významné krajinné prvky dotknuté navrhovanou činnosťou, resp. jej zmenou ako
vysvetlenie akým spôsobom sa chránia a zachovávajú ich ekostabilizačné funkcie. Ďalej žiadame identifikovať
územné systémy ekologickej stability dotknuté navrhovanou činnosťou, resp. jej zmenou ako aj vysvetlenie akým
spôsobom sa zachová alebo zlepší ekologická stabilita územia a aké opatrenia sú v tomto smere navrhnuté.
b) Žiadame informáciu o potrebe výrubového povolenia; v prípade jeho potreby žiadame vyhodnotenie
odôvodneného prípadu výrubu, vyhodnotenie ekologickej a estetickej funkcionality drevín určených na výrub
ako aj ich význam pre životné prostredie; ďalej aj vyhodnotenie spoločenskej hodnoty drevín určených na výrub
ako aj vyhodnotenie výrubu z hľadiska regulácie Územným plánom a Dokumentom starostlivosti o dreviny. Ako
zmierňujúce a kompenzačné opatrenia žiadame vyhodnotiť návrh náhradnej výsadby.
OU-PN-OSZP-2025/002625-0015607/2025
9 / 20
Vyjadrenie navrhovateľa: Pripomienkovaný dokument je Oznámenie o zmene navrhovanej činnosti, nejedná sa o
Zámer navrhovanej činnosti. Dotknuté územie leží vo vnútornom areáli letiska Piešťany. Pozemok je prevažne
rovinatý, nachádzajú sa na ňom spevnené plochy, v blízkosti sa nachádza ochranné pásmo vzletovej a pristávacej
dráhy letiska, ktoré musia byť rešpektované v celom rozsahu. Keďže sa jedná o areál letiska, nenachádzajú sa v
území bezpečnostných dôvodov žiadne dreviny. Pre stavby v území obvodových letísk určuje ako špeciálny stavebný
úrad podmienky výstavby a opatrení Dopravný úrad (§ 120 ods. 1 stavebného zákona a § 48 ods. 1 písm. a) bodu
2 v spojení s § 28 ods. 1 leteckého zákona).
c) Osobitne žiadame vyhodnotiť vplyvy na nadradenú infraštruktúru (vodovod, kanalizácia, dopravná sieť); za
týmto účelom požiadať mesto/obec o informáciu o pláne a časovom rámci ich rozvoja. V tomto kontexte je
potrebné spracovať a analyzovať krajinotvorný koncept zasadený do územnoplánovacej dokumentácie (mapových
podkladov), z ktorých by bolo zrejmé ako priestorové vedenie a napojenie (ako aj ďalšie priestorové a funkčné
súvislosti), na ktoré by sa dali aplikovať kapacitné ukazovatele ako aj ďalšie ukazovatele podľa osobitných právnych
predpisov vyhodnocujúcich prahové hodnoty miery zaťaženia daného územia predmetnou ľudskou činnosťou. Je
potrebné spracovať a analyzovať dopravno-kapacitné vyhodnotenie širších dopravných súvislostí; rovnako ako
vyhodnotenie kapacitných možností ďalšej technickej infraštruktúry.
Vyjadrenie navrhovateľa: Dotknuté územie leží vo vnútornom areáli letiska Piešťany. Pozemok je prevažne rovinatý,
nachádzajú sa na ňom spevnené plochy, v blízkosti sa nachádza ochranné pásmo vzletovej a pristávacej dráhy letiska,
ktoré musí byť rešpektované v celom rozsahu.
Keďže sa jedná o areál letiska, nenachádzajú sa v území žiadne dreviny z bezpečnostných dôvodov. Podľa stanoviska
Dopravného úradu zo dňa 03. 03. 2025 č. 8252/2025/ROP-007-P/10719 k Oznámeniu o zmene navrhovanej činnosti
je zákaz vykonávať činnosti, zriaďovať stavby a prevádzky, ktoré by mohli viesť k zvýšenému výskytu vtáctva/
živočíchov alebo negatívnej zmene ornitologickej situácie vo vzťahu k leteckej prevádzke (vnútorné a vonkajšie
ochranné pásmo letiska).
d) Žiadame vyhodnotiť a preukázať dosahovanie dobrého stavu vôd podľa čl. 4 Smernice o vodách č. 2000/60/
ES a to aj spôsobom predpokladaným v § 16 vodného zákona a nariadením č. 269/2010 Z. z. Žiadame vyhodnotiť
odborným posudkom (§ 16a ods.3 vodného zákona) alebo znaleckým posudkom (§ 17 ods. 7 zákona o znalcoch).
Pri tomto vyhodnotení žiadame vyhodnotiť, akým spôsobom sa prispeje k plneniu celkových cieľov Smernice o
vodách za región a celé Slovensko.
Žiadame v podmienkach určiť celkové zaťaženie vôd prahovými hodnotami pre tento konkrétny zámer, pri dodržaní
ktorých bude zabezpečené dosahovanie dobrého stavu vôd; bude úlohou projektanta navrhnúť projekt tak, aby tieto
hodnoty neprekročil.
Vyjadrenie navrhovateľa: Vodozádržné opatrenia – dažďová voda odvádzaná do vsakovacích galérií. Dažďová voda
zo spevnených plôch bude odvádzaná do vsakovacej galérie po prečistení v ORL.
e) Žiadame vyhodnotiť a preukázať dosahovanie dobrého stavu ovzdušia podľa § 5 až § 7 zákona o ovzduší a §
27 zákona o verejnom zdraví č. 355/2007 Z. z. v spojení s regulačnými ustanoveniami vyhlášky o verejnom zdraví
č. 549/2007 Z. z. Žiadame vyhodnotiť odborným posudkom emisno-imisného posudku (§ 19 zákona o ovzduší) a
akustického posudku (§ 6 vyhlášky č. 549/2007 Z. z.) alebo znaleckým posudkom v príslušnom odbore (§ 17 ods.
7 zákona o znalcoch). Tieto posudky navrhnú aj prahové hodnoty na dosiahnutie dobrého stavu ovzdušia pre daný
projekt.
Žiadame v podmienkach určiť celkové zaťaženie ovzdušia prahovými hodnotami pre tento konkrétny zámer, pri
dodržaní ktorých bude zabezpečené dosahovanie dobrého stavu ovzdušia; bude úlohou projektanta navrhnúť projekt
tak, aby tieto hodnoty neprekročil a zdroje znečistenia ovzdušia kumulatívne tieto hodnoty neprekročili.
Vyjadrenie navrhovateľa: Podľa stanoviska mesta Piešťany k Oznámeniu o zmene navrhovanej činnosti zo dňa
25. 02. 2025 č. OŽP-715/16298/25-Ok je predmetné územie podľa územného plánu mesta Piešťany súčasťou
technického vybavenia územia – letisko. Je situované v rámci monofunkčných plôch, určených ako plochy zariadení
dopravnej infraštruktúry, zahrňujúcich plochy a línie komunikácií, železníc, leteckej a vodnej dopravy a súvisiacich
dopravných plôch a slúžia dopravno obslužnej funkcii sídla. Zmenou navrhovanej činnosti nedôjde k zmene spôsobu
dopravy a dopravného napojenia, nedochádza k navyšovaniu kapacít alebo letov samotného letiska Piešťany.
Oznámenie o zmene navrhovanej činnosti bolo spracované v súlade so zákonom o posudzovaní vplyvov v zmysle
platnej právnej úpravy v čase predloženia zámeru navrhovanej činnosti na začatie zisťovacieho konania. Kapitola
OU-PN-OSZP-2025/002625-0015607/2025
10 / 20
Údaje o výstupoch obsahuje všetky požadované informácie. Objekt administratívnej budovy aj objekty hangárov
budú vykurované tepelnými čerpadlami vzduch – voda, čo znamená, že emisie z vykurovania vznikať nebudú.
f) Žiadame vyhodnotiť súlad s limitmi akustického zaťaženia v denných aj nočných hodinách podľa zákona o
verejnom zdraví č. 355/2007 Z. z. v zmysle jeho vykonávacej vyhlášky č. 549/2007 Z. z. v aktuálnom znení.
Vyjadrenie navrhovateľa: Jedná sa o areál letiska, súčasná hluková situácia je determinovaná predovšetkým leteckou
dopravou. Iné zdroje hluku realizáciou navrhovanej zmeny činnosti nevzniknú nakoľko sa jedná o administratívnu
budovu s 11 parkovacími miestami a 4 hangáre pre malé lietadlá.
g) Žiadame vyhodnotiť vplyvy prípadných zdrojov elektromagnetického žiarenia podľa § 28 zákona o verejnom
zdraví č. 355/2007 Z. z. ako aj vyhodnotiť vplyvy optického žiarenia podľa § 29 zákona o verejnom zdraví č.
355/2007 Z. z.
Vyjadrenie navrhovateľa: Zdroje elektromagnetického žiarenia nevzniknú, jedná sa o administratívnu budovu a 4
hangáre. Podľa stanoviska Dopravného úradu zo dňa 03. 03. 2025 č. 8252/2025/ROP-007-P/10719 k Oznámeniu
o zmene navrhovanej činnosti je zákaz používať na povrchovú úpravu stavebných a iných objektov, materiály a
farby s reflexnou úpravou, resp. úpravu, ktorá by svojim charakterom mohla spôsobiť odpútanie pozornosti posádky
lietadiel (ochranné pásmo proti nebezpečným a klamlivým svetlám).
h) Žiadame úrad posudzovania vplyvov na životné prostredie overiť, či budovy navrhované v rámci navrhovanej
činnosti, resp. jej zmeny majú vyhodnotenú predpokladanú projektovú energetickú hospodárnosť a či táto je v
limite príslušnej kategórie budov. Súčasne žiadame úrad posudzovania vplyvov na životné prostredie určiť, či sú v
oznámení navrhovanej činnosti, resp. jej zmeny určené opatrenia zabezpečujúce splnenie príslušných energetických
limitov.
Vyjadrenie navrhovateľa: Objekt administratívnej budovy aj objekty hangárov budú vykurované tepelnými
čerpadlami vzduch – voda, čo znamená, že emisie z vykurovania vznikať nebudú. Pre odvod dažďových vôd zo
spevnených plôch bude slúžiť vsakovacia galéria – vsakovacie bloky Aquacell NG. Požiadavka je v kompetencii
príslušného orgánu štátnej správy, ktorý predmetné konanie zastrešuje a ktorý vydáva rozhodnutie zo zisťovacieho
konania. Pre objekty administratívnej budovy a hangáru bol vypracovaný Tepelnotechnický posudok budovy podľa
vyhlášky MDVRR SR č. 354/2020 Z. z., spracovaný podľa STN 73 0540-2 a STN 73 0540-3:2019 „CIRRUS
AIRCRAFT CENTRUM SK“, 3S-Projekt, s. r. o., 10/2023. Z hľadiska energetickej hospodárnosti navrhovaný stav
podľa normy STN 73 0540-2 objekt vyhovuje, pretože vypočítaná potreba tepla na vykurovanie je Qep = 26,40
kWh/(m2.a), je menej ako normalizovaná hodnota potreby tepla na vykurovanie Qep,n = 26,80 kWh/(m2.a).
Špecifické otázky týkajúce sa navrhovanej činnosti, resp. jej zmeny
- V zámere sa uvádza „Územie, v ktorom sa realizuje zmena navrhovanej činnosti nebolo posudzované v zmysle
zákona č. 24/2006 Z. z. o posudzovaní vplyvov na životné prostredie a o zmene a doplnení niektorých zákonov v
znení neskorších predpisov. Zmena navrhovanej činnosti nebude v zmysle zákona č. 24/2006 Z. z. o posudzovaní
vplyvov na životné prostredie a o zmene a doplnení niektorých zákonov v znení neskorších predpisov predstavovať
novú činnosť v území, nakoľko sa navrhovaná činnosť umiestňuje do územia vnútorného areálu letiska Piešťany s
vybudovanými a prevádzkovanými spevnenými plochami letiska, odletovými a príletovými dráhami.“ Tak o akej
zmene sa hovorí, ak ešte nebola posúdená ani navrhovaná činnosť, ktorej sa týka predmetné zmena? Ide zrejme o
nesprávnu informáciu.
Vyjadrenie navrhovateľa: Výstavba letiska Piešťany bola realizovaná ešte pred účinnosťou legislatívy o posudzovaní
vplyvov na životné prostredie. Zmena navrhovanej činnosti nebude v zmysle zákona č. 24/2006 Z. z. o posudzovaní
vplyvov na životné prostredie a o zmene a doplnení niektorých zákonov v znení neskorších predpisov predstavovať
novú činnosť v území, nakoľko sa navrhovaná činnosť umiestňuje do územia vnútorného areálu letiska Piešťany
s vybudovanými a prevádzkovanými spevnenými plochami letiska, odletovými a príletovými dráhami. Zmenou
navrhovanej činnosti nedôjde k zmene spôsobu dopravy a dopravného napojenia, nedochádza k navyšovaniu kapacít
alebo letov samotného letiska Piešťany.
- V priestore piešťanského letiska bolo nedávno vedené zisťovacie konanie na zámer „Letisková hala –
hangár – letisko Piešťany“ (https://www.enviroportal.sk/eia/detail/letiskova-hala-hangar-letiskopiestany). Javí sa,
OU-PN-OSZP-2025/002625-0015607/2025
11 / 20
že predmetný zámer Cirrus Aircraft Centrum a Letiskovej haly-hangár sú v priestorovej súvislosti – nachádzajú sa v
rovnakej časti piešťanského letiska. Máme za to, že je potrebné posúdiť kumulatívne a synergické vplyvy s ďalšími
halami a hangármi na letisku.
Vyjadrenie navrhovateľa: V prípade Oznámenia o zmene navrhovanej činnosti Letisková hala – hangár – letisko
Piešťany sa jedná o samostatný projekt iného investora, ktorý chce vybudovať hangár na vykonávanie periodických
prehliadok a údržby 4 nákladných lietadiel typu Antonov AN-26. Obidva projekty majú spoločnú iba lokalitu, ktorou
je areál letiska Piešťany.
Opätovne uvádzame, že sa jedná o spevnené plochy v areáli, pri realizácii navrhovanej činnosti nedôjde k záberu
poľnohospodárskej ani lesnej pôdy. Podľa stanoviska mesta Piešťany k Oznámeniu o zmene navrhovanej činnosti zo
dňa 25. 02. 2025 č. OŽP-715/16298/25-Ok je predmetné územie podľa Územného plánu mesta Piešťany súčasťou
technického vybavenia územia – letisko. Je situované v rámci monofunkčných plôch, určených ako plochy zariadení
dopravnej infraštruktúry, zahrňujúcich plochy a línie komunikácií, železníc, leteckej a vodnej dopravy a súvisiacich
dopravných plôch a slúžia dopravno obslužnej funkcii sídla.
Zmenou navrhovanej činnosti nedôjde k zmene spôsobu dopravy a dopravného napojenia, nedochádza k
navyšovaniu kapacít alebo letov samotného letiska Piešťany.
Okresný úrad Piešťany, odbor starostlivosti o životné prostredie vzhľadom na obsah vyššie uvedeného
nevyžiadaného stanoviska uvádza, že predložené oznámenie o zmene navrhovanej činnosti dostatočne definuje a
hodnotí vplyvy navrhovanej činnosti na životné prostredie a navrhnuté opatrenia zabezpečujú súlad navrhovaného
riešenia prevádzky s požiadavkami súčasne platnej legislatívy o ŽP.
Súčasný stav využívania územia
Dotknuté územie leží v katastrálnom území Piešťany, vo vnútornom areáli letiska Piešťany. Pozemok je v dnešnej
dobe nevyužitý, prevažne rovinatý. Na pozemku sa nachádzajú spevnené plochy, v blízkosti sa nachádza ochranné
pásmo vzletovej a pristávacej dráhy letiska, ktoré je rešpektované v celom rozsahu. V dotknutom území sa
nenachádzajú žiadne dreviny, ktoré podliehajú výrubovému povoleniu.
Požiadavky zmeny navrhovanej činnosti na vstupy
Záber pôdy
Parcely, na ktorých je navrhnutá predmetná zmena činnosti sú charakterizované ako Ostatná plocha a Zastavaná
plocha a nádvorie. Lokalita je súčasťou areálu letiska Piešťany. V blízkosti sa nachádza ochranné pásmo vzletovej a
pristávacej dráhy letiska. Zmena navrhovanej činnosti nezasahuje do ochranných pásiem v zmysle ochrany prírody.
Statika
Hĺbka výskytu únosných zemín na riešenom území je premenná. Na častiach kde základová škára sa nenachádza min.
20 cm v únosnej zemine treba vykonať zlepšenie (výmenu) podložia. Technológiu a postup zlepšenia určí geológ.
Spotreba plynu
Zabezpečenie zemným plynom sa počas prevádzky areálu navrhovanej činnosti nepredpokladá.
Spotreba vody
Pre stavebné účely bude voda odoberaná z verejnej vodovodnej siete po vytvorení vodovodnej prípojky a následne
rozdistribuovaná dočasným vedením do častí staveniska. Pri prevádzke bude objekt zásobovaný vodou z existujúcej
vodovodnej prípojky. Na parcele KN reg. „C“ č. 12202/2 je vybudovaná vodovodná prípojka DN 80, ktorá je
ukončená vo vodomernej šachte uzáverom. Do vodomernej šachty je potrebné osadiť celú vodomernú zostavu s
vodomerom. Vo vodomernej šachte bude osadený vodomer DN 50. Vodovodná prípojka za vodomernou šachtou
bude vybudovaná z materiálu HDPE PE 100, SDR 11 PN10 D90 x 5,40 (DN 80) celkovej dĺžky 495,15 m. Z dôvodu
dĺžky prípojky a tým prislúchajúcim stratám po dĺžke, plus potreby vnútornej požiarnej vody bude vedené vodovodné
potrubie DN 80 až po administratívnu budovu. Z tohto rozvodu budú vybudované areálové rozvody vody k požiarnej
nádrži HDPE D40x2,4 dĺžky 93,45 m. Vodomerná šachta je navrhnutá ako prefabrikát z vodostavebného betónu.
Vnútorný rozmer šachty je 2,80 x 1,40 x 1,8 m. Dno aj steny šachty tvorí monolitická betónová nádrž, ktorá bude
osadená na podkladnú vrstvu betónu hr. 150 mm so štrkovým násypom hr. 120 mm. Šachta je prekrytá betónovou
stropnou doskou, vstup je riešený liatinovým poklopom 600 x 600 mm. V šachte bude umiestnená vodomerná
OU-PN-OSZP-2025/002625-0015607/2025
12 / 20
zostava so združeným vodomerom. V časti hangár bude v jadre vybudovaná vodovodná prípojka a príprava na
pripojenie zariaďovacích predmetov. Ukončená bude v jadre uzatváracím ventilom. Rozvod vody v administratívnej
budove sa urobí z rúrok plastových PEx. Príprava teplej úžitkovej vody bude prebiehať v zásobníkovom ohrievači,
ktorý je súčasťou dodávky UK objem zásobníka.
Energetické zdroje
Prípojka NN bude napojená z novej rozpojovacej a istiacej skrine 1-SR5. Z voľného poistkového odpínača bude
káblom NAYY-J 4x240 napojený nový pilierový elektromerový rozvádzač RE na verejne prístupnom mieste.
Napojenie objektov bude z nového elektromerového rozvádzača RE. Káblový rozvod v rámci areálu sa zrealizuje
káblami typu NAYY-J 4x240. Káble budú ukončené v poistkových a istiacich skriniach PRIS (SR). Hlavný prívod
z RE bude ukončený v skrini 1-PRIS pri administratívnej budove. Zo skrine bude napojený objekt administratívnej
budovy a hangáru A. Zo skrine 1-PRIS budú napojené ostatné skrine 2-PRIS, 3-PRIS a 4-PRIS. Zo skrine 2-PRIS
bude napojený hangár B, zo skrine 3-PRIS bude napojený objekt hangár C a zo skrine 4-PRIS bude napojený objekt
hangár D.
Objekt administratívnej budovy bude napojený z novej poistkovej skrine 1-PRIS, ktorá bude umiestnená v exteriéri
na rozhraní objektu administratívnej budovy a hangáru „A“. Z poistkových spodkov lištového odpínača bude
káblovým vedením NAYY-J 4x95 napojený hlavný rozvádzač objektu RH. Z rozvádzača RH budú napojené
rozvádzače RPO, 2RS a všetky silové vývody na prízemí. Z rozvádzača 2RS budú napojené všetky silové vývody
na poschodí.
Objekt Hangáru spolu so strojovňou VZT bude napojený z novej poistkovej skrine 1-PRIS, ktorá bude umiestnená
v exteriéri na rozhraní objektu administratívnej budovy a hangáru „A“. Z poistkových spodkov lištového odpínača
bude káblovým vedením NAYY-J 4x50 napojený hlavný rozvádzač hangáru „A“ RH-A a káblom NAYY-J 4x95
rozvádzač strojovne R-VZT. Z rozvádzača RH-A budú napojené všetky silové vývody v hangári A a z rozvádzača R-
VZT bude napojený celý priestor strojovne VZT. Zo skrine 2-PRIS bude káblom NAYY-J 4x50 napojený rozvádzač
hangáru „B“ RH-B, zo skrine 3-PRIS bude káblom NAYY-J 4x50 napojený rozvádzač hangáru „C“ RH-C a zo
skrine 4-PRIS bude káblom NAYY-J 4x50 napojený rozvádzač hangáru „D“ RH-D. Z rozvádzačov RH-A, B, C a
D budú napojené všetky silové vývody v príslušných hangároch.
Vykurovanie a chladenie
Ako zdroj tepla a chladu sú navrhnuté tri tepelné čerpadlá (TČ) typu vzduch - voda. Menovitý tepelný/chladiaci
výkon jedného tepelného čerpadla je cca 53,6/74,3 kW. Celkový inštalovaný tepelný/chladiaci výkon tepelných
čerpadiel je cca 161/123 kW. Ako dodatočný záložný zdroj tepla je navrhnutý elektrický kotol, s menovitým
tepelným výkonom 60 kW. Pre návrh výkonu zdroja tepla/chladu a technologického zariadenia zdroja tepla/
chladu boli rozhodujúce požiadavky na potrebu tepla na vykurovanie a chladenie. V letných mesiacoch bude
tepelné čerpadlo slúžiť na chladenie priestorov. Pre zabezpečenie výkonu TČ je potrebný trvalý prísun čerstvého
vzduchu. Tepelné čerpadlá budú osadené na pevnom základe na zemi vedľa budovy. Technologické zázemie
zdroja tepla/chladu bude umiestnené v technickej miestnosti na 1.NP (A.02). Vykurovacia sústava bude naplnená
nemrznúcou zmesou 30% propylénglykol + 70% voda. Kondenzát vytvorený počas prevádzky tepelných čerpadiel
bude odvedený do kanalizácie. V potrubí pre odvod kondenzátu bude inštalovaný el. výhrevný kábel pre ochranu
proti zamrznutiu. Tepelné čerpadlá budú osadené na spevnenej ploche pri objekte Hangáru A.
Vykurovanie hangárov bude zabezpečené teplovodnými sálavými panelmi. Vykurovanie administratívnej budovy
bude zabezpečené podstropnými kanálovými fancoilovými jednotkami, vybrané priestory vykurovacími telesami.
Chladenie administratívnej budovy bude zabezpečené podstropnými kanálovými fancoilovými jednotkami.
Vzduchotechnika
Priestory kuchynky na 1. NP a 2. NP budú vetrané kompaktnou rekuperačnou jednotkou, umiestnenou v úžľabí,
pod hornou hranou atiky. Jednotka bude pozostávať na prívode z uzatváracej klapky, filtrácie triedy ISO ePM1
60% (F7), protiprúdového rekuperačného výmenníka a elektrického ohrievača, na strane odvodu z filtra triedy ISO
ePM10 55% (M5), odvodného ventilátora a uzatváracej klapky. Na elimináciu šírenia hluku budú do potrubí osadené
tlmiče hluku. Množstvo vetraného vzduchu bude stanovené na základe výmeny vzduchu v miestnosti, t. j. 3/hod.
Vzduch bude distribuovaný štvorhranným, resp. kruhovým potrubím. Stúpacie potrubie budú vedené v šachte, ktoré
tvorí samostatný požiarny úsek. Prívod a odvod vzduchu bude cez vírivé výustky. Na zaregulovanie požadovaných
prietokov sa inštalujú ručné regulačné klapky, v miestach prechodu potrubia požiarnymi deliacimi konštrukciami sa
OU-PN-OSZP-2025/002625-0015607/2025
13 / 20
umiestnia protipožiarne klapky s odolnosťou podľa projektu požiarnej ochrany. Jednotka bude spúšťaná časovým
programom.
Vetranie sociálnych zariadení - miestnosti budú vetrané núteným podtlakovým spôsobom, radiálnym ventilátorom
do potrubia. Náhrada odsatého vzduchu bude zo susedných priestorov a z priestorov chodby, cez stenové mriežky.
Vzduch bude odvádzaný SPIRO potrubím ponad strechu budovy do vonkajšieho prostredia. Ventilátory budú
spúšťané spolu s osvetlením a budú vybavené nastaviteľným časovým dobehom. Pred ventilátorom bude osadená
spätná klapka. Na zaregulovanie požadovaných prietokov sa inštalujú ručné regulačné klapky, v miestach prechodu
potrubia požiarnymi deliacimi konštrukciami sa umiestnia protipožiarne klapky s odolnosťou podľa projektu
požiarnej ochrany.
Vetranie technickej miestnosti - miestnosti budú vetrané núteným podtlakovým spôsobom, radiálnym ventilátorom
do potrubia. Náhrada odsatého vzduchu bude zo susedných priestorov a z priestorov chodby, cez stenové mriežky,
resp. protipožiarne vypeňovacie tvarovky PROMASEAL. Vzduch bude odvádzaný SPIRO potrubím ponad strechu
budovy do vonkajšieho prostredia. Ventilátory budú spúšťané spolu s osvetlením a budú vybavené nastaviteľným
časovým dobehom. Pred ventilátorom bude osadená spätná klapka.
Vetranie požiarnej rozvodne - miestnosť bude vetraná núteným podtlakovým spôsobom, radiálnym ventilátorom do
potrubia. Náhrada odsatého vzduchu bude zo susedných priestorov a z priestorov chodby, cez stenové mriežky, resp.
protipožiarne vypeňovacie tvarovky PROMASEAL. Vzduch bude odvádzaný SPIRO potrubím cez protidažďové
žalúzie do vonkajšieho prostredia. Pred ventilátorom bude osadená spätná klapka.
Vetranie technickej miestnosti (A.02) - miestnosť bude vetraná núteným podtlakovým spôsobom, radiálnym
ventilátorom do potrubia. Náhrada odsatého vzduchu bude z exteriéru, cez protidažďovú žalúziu. Na prívodnom
potrubí bude osadená uzatváracia klapka so servom, ktorá sa pri spustení odvodného ventilátora otvorí. Vzduch bude
odvádzaný SPIRO potrubím cez protidažďové žalúzie do vonkajšieho prostredia. Pred odvodným ventilátorom bude
osadená spätná klapka.
Dopravná a iná infraštruktúra
Príjazd vozidiel bude z letiskového parkoviska popri ceste I/61, cez vrátnicu letiska a ďalej po existujúcich účelových
letiskových komunikáciách zo severovýchodného smeru. Príjazd lietadiel bude taktiež po existujúcich letiskových
komunikáciách zo severovýchodného smeru, ktoré budú pred vjazdom na riešené územie zdieľať spolu s vozidlami.
Okolo novej administratívnej budovy a hangárov sú navrhnuté spevnené plochy s cementobetónovým povrchom. V
severnej časti pozemku bude parkovisko pre osobné vozidlá zamestnancov a návštevy areálu s kolmým radením s
rozmermi boxov 2,75 x 5 m o počte 11 PM. Jedno miesto najbližšie pri hlavnom vstupe do AB bude vyhradené pre
ZŤP. Z konca parkoviska bude pokračovať 6 m široká účelová cesta pre servisné automobily obsluhy lietadiel.
Pozdĺž hangáru A, B, C, D budú na tejto komunikácii pozdĺžne parkovacie miesta pre pracovníkov servisu lietadiel
a pilotov. Pred hangárom A budú 2, pred ostatnými 4 miesta. Krajné miesta majú dĺžku 5,7 m, stredné 6,7 m, ich
šírka je jednotná 2,75 m s odstupom od steny hangáru 0,65 m. Na východnej a južnej strane riešeného pozemku sa
navrhuje vybudovať okolo AB a hangárov 30 m širokú spevnenú plochu pre pojazd lietadiel k hangárom.
Nové spevnené plochy sa navrhujú v rozsahu 8 465 m2.
Iné nároky
Významné terénne úpravy, zásahy do krajiny alebo iné nároky sa v rámci zmeny navrhovanej činnosti
nepredpokladajú.
Údaje o výstupoch zmeny navrhovanej činnosti
Zdroje znečistenia ovzdušia
Z hľadiska zásobovania tepelnou energiou bude objekt administratívnej budovy aj objekty hangárov vykurované
tepelnými čerpadlami vzduch – voda, čo znamená, že emisie z vykurovania vznikať nebudú.
Mobilných producentov emisií počas prevádzky navrhovanej činnosti bude predstavovať automobilová a lietadlová
doprava.
OU-PN-OSZP-2025/002625-0015607/2025
14 / 20
Odpadové vody
Splašková kanalizácia
Splaškové odpadové vody zo stavebných objektov budú odvádzané cez splaškovú kanalizáciu do novonavrhovanej
žumpy o objeme 24 m3. Novonavrhovaná splašková kanalizácia je navrhnutá z materiálu PP SN 10 DN 200 celkovej
dĺžky 160,5 m, vedie v teréne a je zaústená do novonavrhovanej žumpy.
Na kanalizácií budú osadené 4 prefabrikované kanalizačné šachty DN 1000. Do kanalizácie sa pripoja kanalizačné
prípojky PP SN 10 DN 150 hladké od vnútornej splaškovej kanalizácie.
Prípojky budú pripojené na kanalizačné potrubie pomocou odbočky DN 200/150/45°. Zhotovené budú z materiálu
PP SN 10 DN 150 v počte 5 ks a celkovej dĺžky 41 m.
Prefabrikované kanalizačné šachty sú navrhnuté v priamom úseku, v lomoch alebo na konci stôk. Sú navrhnuté
priame, lomové a sútokové. Šachty sú navrhnuté z prefabrikovaného dna DN 1000, ktoré bude uložené na
podkladovom betóne C12/15 hr.
Žumpa
Je vyrobená ako železobetónový prefabrikát z vodotesného betónu. Skladá sa zo 4 dielov, ktoré tvorí:
- betónový poklop pre zakrytie vstupu do žumpy
- komínový nástavec
- zákrytová stropná doska
- hlavná nádrž
Žumpa ako celok je vodonepriepustná, pričom zákrytová doska sa lepí k hornej časti hlavnej nádrže. Splaškové
OV budú akumulované v žumpe, ktorá bude podľa potreby vyprázdňovaná. Vzhľadom na počet osôb je navrhnutá
žumpa objemu 24 m3, vyprázdňovaná 1x za 19 dní.
Dažďová kanalizácia
Stavebný objekt je rozdelený na dažďovú kanalizáciu zo spevnených plôch a dažďovú kanalizáciu zo striech.
Zrážkové vody budú odvádzané do vsaku. Dažďová kanalizácia zo spevnených plôch bude slúžiť na odvádzanie
zrážkových vôd z novonavrhnutej komunikácie a parkovísk cez uličné vpuste.
Stoka A je navrhnutá z materiálu, PP SN 10 DN 500 dĺžky 6 m, DN 400 dĺžky 16,3 m a DN 300 dĺžky 209 m. V km
0,00000 bude zaústená do vsakovacej galérie, vedie v teréne a popod novonavrhovanú komunikáciu. V km 0,00600
bude na stoke osadená filtračná šachta FŠ, do ktorej bude pripojená Stoka C. V km 0,00880 bude na stoke osadený
odlučovač ropných látok – ORL KL 200/4 sII so zvyškovým znečistením vyjadreným ukazovateľom NEL < 0,1
mg/l s dvojitou sorpciou. V km 0,03850 bude do šachty A2 pripojená Stoka B. Stoka bude ukončená v km 0,24750
šachtou A8. Na stoke bude osadená 1 filtračná a 8 prefabrikovaných kanalizačných šácht DN 1000. Prípojky od
uličných vpustov budú napojené na novonavrhovanú Stoku A cez odbočky DN 300/200/45° v počte 10 ks a celkovej
dĺžke 41,50 m a 1 prípojka bude pripojená priamo do šachty A6 v dĺžke 4,9 m. Sú navrhnuté z materiálu PP SN 10
DN 200 hladké. Prípojky od vnútorných vpustov Hangárov budú napojené na novonavrhovanú Stoku A cez odbočky
DN 300/150/45° v počte 2 ks a celkovej dĺžky 8,50 m. Sú navrhnuté z materiálu PP SN 10 DN 150 hladké.
Stoka B je navrhnutá z materiálu, PP SN 10 DN 400 dĺžky 46 m a DN 300 dĺžky 202 m. V km 0,00000 bude
pripojená do šachty A2, ktorá bude osadená na Stoke A. Vedie popod novonavrhovanú komunikáciu a bude ukončená
v km 0,24800 šachtou B7. Na stoke bude osadených 7 prefabrikovaných kanalizačných šácht DN 1000. Prípojky od
uličných vpustov budú napojené na novonavrhovanú Stoku B cez odbočky DN 300/200/45° v počte 12 ks a celkovej
dĺžky 40,50 m. Sú navrhnuté z materiálu PP SN 10 DN 200 hladké. Prípojky od vnútorných vpustov Hangárov
budú napojené na novonavrhovanú Stoku A cez odbočky DN 300/150/45° v počte 2 ks a celkovej dĺžky 8,50 m. Sú
navrhnuté z materiálu PP SN 10 DN 150 hladké.
Dažďová kanalizácia zo striech bude slúžiť na odvádzanie zrážkových vôd zo strechy.
Stoka C je navrhnutá z materiálu, PP SN 10 DN 300 dĺžky 77 m. V km 0,00000 bude pripojená do filtračnej šachty
FŠ, ktorá bude osadená na Stoke A. V km 0,01300 bude do šachty C1 pripojená Stoka D. Stoka C je navrhnutá popod
parkovisko a bude ukončená v km 0,07700 šachtou C3. Na stoke budú osadené 3 prefabrikované kanalizačné šachty
DN 1000. Prípojky od dažďových zvodov budú napojené na novonavrhovanú Stoku C cez odbočky DN 300/150/45°
v počte 2 ks a celkovej dĺžky 5,5 m. Sú navrhnuté z materiálu PP SN 10 DN 150 hladké.
OU-PN-OSZP-2025/002625-0015607/2025
15 / 20
Stoka D je navrhnutá z materiálu, PP SN 10 DN 300 dĺžky 75,5 m. V km 0,00000 bude pripojená do šachty C1, ktorá
bude osadená na Stoke C. Stoka C je navrhnutá popod parkovisko a bude ukončená v km 0,07550 šachtou D2. Na
stoke budú osadené 2 prefabrikované kanalizačné šachty DN 1000. Prípojky od dažďových zvodov budú napojené
na novonavrhovanú Stoku D cez odbočky DN 300/150/45° v počte 3 ks a celkovej dĺžky 10 m. Sú navrhnuté z
materiálu PP SN 10 DN 150 hladké.
Odlučovač ropných látok
Jedná sa o plnoprietokový odlučovač LK, stavebne riešený ako ŽB nádrž z vodostavebného betónu. Proti prieniku
ropných látok a vody je opatrený dvojvrstvovým ochranným vnútorným náterom. Vnútorné vystrojenie je zo žiarovo
zinkovaného plechu a z plastu.
Kalová nádrž – slúži k odlúčeniu ľahkých minerálnych kvapalín a usaditeľných častíc (minerálne jemnozrnné látky
ako piesok, silt, hlina) dochádza už v kalojeme. Koagulačná bariéra zvyšuje koalescenčný účinok, čiže zhlukovanie
ropných častíc. Olejové kvapky splývajú do väčších a tak rýchlejšie vystupujú na povrch hladiny.
Koalescenčný odlučovač - odlučuje jemné voľné ropné látky. Z kalojemu preteká voda do odlučovacieho priestoru
cez hranatý koalescenčný filter umiestnený na deliacej stene. Filter je možné odklopiť nad hladinu a priamo v
odlučovači prepláchnuť prúdom vody z hadice. Druhý koalescenčný valcový filter je osadený na odtokovej rúre. V
póroch filtrov dochádza k zhlukovaniu najjemnejších olejových častíc a k zachytávaniu jemných kalových nečistôt.
Olejové kvapky vyplávajú na hladinu, kde časom vytvoria olejovú vrstvu. Samočinný bezpečnostný plavákový
uzáver je vedený v ochrannej rúre vo vnútri valcovitého filtra. Jeho úlohou je zabrániť pretečeniu už odlúčeného
oleja do kanalizácie, keď sa vytvorí max. povolená vrstva odlúčeného oleja 15 cm. Odber vzoriek pre kontrolu
kvality vypúšťanej vody je možný v odlučovači z odtokovej rúry alebo v najbližšej kanalizačnej šachte.
Filter - osadzuje sa pred vstupom vyčistenej vody do vsakovacích boxov na zachytávanie drobných nečistôt aby
nedochádzalo k zanášaniu vsakovacích boxov. Filter bude osadený v kanalizačnej šachte FŠ, je potrebné prečistiť
minimálne dva krát do roka.
Vsakovacia galéria - vsakovacie bloky Aquacell NG sa ukladajú vedľa seba v jednej alebo viacerých vrstvách.
Maximálne krytie blokov Aquacell NG je 4,3 m, a maximálna hĺbka uloženia dna vsaku je 4,7 m. Minimálne krytie
blokov pri doprave SLW 60 je 0,8 m. Zaťaženie SLW 60 predstavuje nákladný automobil hmotnosti 60 t, zaťaženie
na koleso 100 kN. Toto zaťaženie nesmie byť prekročené počas celej výstavby, nad vsakom nesmú byť umiestnené
žeriavy, silá, ťažké stavebné materiály a podobne. Predpokladom pre vsakovanie dažďovej vody je uloženie dna
vsakovacích blokov do priepustného podložia. Ak sa priepustné podložie nachádza hlbšie ako je maximálna možná
hĺbka uloženia vsakovacích blokov, je možné pod vsakovacími blokmi vymeniť podložie za štrk frakcie 63/32 až
po priepustné vrstvy. Vsakovacie bloky nesmú byť osadené do spodnej alebo vzdutej vody, a od hladiny spodnej
vody musia mať odstup minimálne 1,0 m.
Odpady
Odpady vznikajúce počas výstavby a prevádzky zmeny navrhovanej činnosti sú v zmysle zákona č. 79/2015 Z. z. o
odpadoch a o zmene a doplnení niektorých zákonov v znení neskorších predpisov, v zmysle vyhlášky Ministerstva
životného prostredia SR č. 371/2015 Z. z. ktorou sa vykonávajú niektoré ustanovenia zákona o odpadoch v znení
neskorších predpisov a vyhlášky Ministerstva životného prostredia SR č. 365/2015 Z. z., ktorou sa ustanovuje
Katalóg odpadov v znení neskorších predpisov zaradiť nasledovne:
Odhadované druhy odpadov vznikajúcich počas výstavby:
15 01 01 obaly z papiera a lepenky
15 01 02 obaly z plastov
17 01 01 betón
17 01 02 tehly
17 02 01 drevo
17 02 02 sklo
17 02 03 plasty
17 03 02 bitúmenové zmesi iné ako uvedené v 17 03 01
17 04 05 železo a oceľ
17 04 07 zmiešané kovy
17 04 11 káble iné ako uvedené v 17 04 10
OU-PN-OSZP-2025/002625-0015607/2025
16 / 20
17 05 06 výkopová zemina iná ako uvedená v 17 05 05
17 09 04 zmiešané odpady zo stavieb a demolácií iné ako uvedené v 17 09 01, 17 09 02 a 17 09 03
20 03 01 zmesový komunálny odpad
Odhadované druhy odpadov vznikajúcich počas prevádzky:
13 05 02 kaly z odlučovačov oleja z vody
15 01 01 obaly z papiera a lepenky
15 02 02 absorbenty, filtračné materiály vrátane olejových filtrov inak nešpecifikovaných, handry na čistenie,
ochranné odevy kontaminované nebezpečnými látkami
20 01 21 žiarivky a iný odpad obsahujúci ortuť
20 03 01 zmesový komunálny odpad
Zoznam odpadov a ich množstvo je odhadovaný a môže prísť k jeho úprave v ďalšom stupni projektovej
dokumentácie. Vzniknuté odpady budú triedené a zhromažďované v pristavených kontajneroch. Počas prepravy
budú kontajnery prekryté plachtou proti zvíreniu prachu tak, aby nedochádzalo počas prepravy k jeho vypadávaniu
alebo rozprášeniu. Výkopová zemina bude použitá na spätný zásyp, vyrovnanie pozemku a sadové úpravy.
Prebytočná a nevhodná zemina bude odvezená na príslušnú skládku odpadu. Počas zhromažďovania a nakladania
s odpadmi bude prevádzkovateľ rešpektovať a dôsledne plniť podmienky vyplývajúce z platnej legislatívy, najmä
zákona č. 79/2015 Z. z. o odpadoch a o zmene a doplnení niektorých zákonov v znení neskorších predpisov.
Vzniknuté odpady budú separované a zhromažďované v pristavených na to určených kontajneroch a nádobách.
Nakladanie s komunálnym odpadom vznikajúcim z prevádzky bude zabezpečované v súlade s VZN č. 3/2021 o
nakladaní s komunálnymi odpadmi a drobnými stavebnými odpadmi na území mesta Piešťany.
Zdroje hluku a vibrácií
Súčasná hluková situácia, v najbližšom dotknutom chránenom vonkajšom priestore okolia zmeny navrhovanej
činnosti, je determinovaná predovšetkým cestnou dopravou po komunikáciách v okolí a leteckou dopravou.
Zdroje žiarenia, tepla a zápachu
Zrealizovaním zmeny navrhovanej činnosti nevzniknú nové zdroje žiarenia. Šírenie zápachu a tepla v takých
koncentráciách, že by dochádzalo k ovplyvňovaniu pohody obyvateľov v najbližšom okolí nepredpokladáme,
nakoľko lokalita je umiestnená v areáli letiska Piešťany.
V rámci vykonaného zisťovacieho konania boli identifikované nasledujúce vplyvy zmeny navrhovanej činnosti na
jednotlivé zložky životného prostredia.
Vplyvy na horninové prostredie a reliéf
Vzhľadom na rozsah zmeny navrhovanej činnosti, charakter prostredia, neočakávame žiadne výrazné vplyvy
posudzovanej činnosti v etape prípravy alebo prevádzky na horninové prostredie, nerastné suroviny, geodynamické
javy a geomorfologické pomery. Činnosť je navrhnutá a bude realizovaná tak, aby v maximálnej možnej a známej
miere eliminovala možnosť kontaminácie horninového prostredia. Prijaté prevádzkové opatrenia minimalizujú
možnosť kontaminácie horninového prostredia v etape prevádzky hodnotenej činnosti. Na ploche hodnotenej
činnosti sa nevyskytujú žiadne ťažené ani výhľadové ložiská nerastných surovín a realizácia činnosti nebude
mať vplyv na ich ťažbu. Potenciálnym negatívnym vplyvom na horninové prostredie môže byt v tomto prípade
len náhodná havarijná situácia, ktorej však možno účinne predísť dôsledným dodržiavaním bezpečnostných a
prevádzkových opatrení v zmysle platnej legislatívy. Prevádzka bude realizovaná tak, aby bola v prípade havárie
maximálne eliminovaná možnosť kontaminácie horninového prostredia.
Vplyvy na povrchové a podzemné vody
Vzhľadom na umiestnenie a charakter navrhovanej činnosti nepredpokladáme významné vplyvy na povrchové a
podzemné vody lokality. Zásobovanie vodou bude z existujúceho verejného vodovodu a splaškové vody budú
odvádzané do novo vybudovanej žumpy o objeme 24 m3 v množstvách v súlade so spotrebou vody pre sociálne
účely v súlade s platnou legislatívou v danej oblasti. Žumpa bude pravidelne vyprázdňovaná 1 krát za 19 dní.
Odpadové kontaminované vody z parkovísk a spevnených plôch budú prečisťované cez odlučovače ropných látok.
Potenciálnym negatívnym vplyvom na vodné pomery môže byť v tomto prípade opäť len náhodná havarijná situácia,
ktorej však možno účinne predísť dôsledným dodržiavaním bezpečnostných a prevádzkových opatrení v zmysle
OU-PN-OSZP-2025/002625-0015607/2025
17 / 20
platnej legislatívy. Vzhľadom na vyššie uvedené hodnotíme vplyv navrhovanej činnosti na vodné pomery ako bez
vplyvu.
Vplyvy na ovzdušie a klímu
Pri realizácii navrhovanej činnosti dôjde v súvislosti s realizáciou zámeru k nárastu objemu výfukových splodín na
trase prístupových ciest. Stavebné a montážne mechanizmy a súvisiaca nákladná doprava budú zdrojom prašnosti a
emisií. Tento vplyv výraznejšie nezhorší kvalitu ovzdušia, bude krátkodobý a nepravidelný.
Navrhované objekty budú vykurované tepelnými čerpadlami vzduch – voda. Vykurovanie objektov nebude
produkovať v riešenej lokalite žiadne emisie.
Navrhovaná činnosť bude spĺňať požiadavky a podmienky, ktoré sú ustanovené platnými právnymi predpismi na
ochranu ovzdušia.
Nakoľko však môže dôjsť v porovnaní so súčasným stavom k miernemu zvýšeniu znečisťujúcich látok v ovzduší
najmä automobilovou dopravou, hodnotíme vplyv navrhovanej činnosti na ovzdušie a klímu ako mierne negatívny.
Vplyvy na pôdu
Základným vplyvom navrhovanej činnosti na pôdu je jej trvalý záber realizáciou stavby. Pozemok navrhovanej
činnosti sa nachádza v areáli letiska Piešťany, pri výstavbe nedôjde k záberu poľnohospodárskej ani lesnej pôdy.
Kontaminácia pôdy sa nepredpokladá, počas výstavby aj prevádzky predstavuje takéto ovplyvnenie iba riziko
pri náhodných havarijných situáciách (únik ropných látok a hydraulických olejov zo stavebných mechanizmov,
automobilov a pod.).
Z dlhodobého hľadiska hodnotíme vplyv zmeny navrhovanej činnosti na pôdu ako bez vplyvu.
Vplyvy na faunu, flóru a ich biotopy
Zmenou navrhovanej činnosti nedôjde k narušeniu záujmov ochrany prírody a krajiny. Umiestnenie zmeny
navrhovanej činnosti je navrhované v území, na ktoré sa vzťahuje I. - všeobecný stupeň ochrany, bez zvláštnej
územnej alebo druhovej ochrany. Vzhľadom na charakter fauny a flóry a relatívne nízku druhovú diverzitu v
posudzovanej lokalite (prevažne druhy málo citlivé na zmeny charakteru prostredia) ako aj výraznú premenu
pôvodných biotopov na biotopy úzko späté s ľudskou činnosťou a mestským prostredím nepredpokladáme negatívny
vplyv na faunu a flóru. Prevádzkovanie navrhovanej činnosti nepredstavuje činnosť v území zakázanú a hodnotíme
ju preto ako majúcu minimálny vplyv.
Vplyvy na krajinu
Realizáciou zmeny navrhovanej činnosti nevzniknú nové prvky v krajinnej štruktúre širšieho územia a nezmení sa
funkčné využitie krajiny ani obraz krajiny. Oproti súčasnému stavu nebude mať navrhovaná zmena žiadny vplyv
na scenériu ani na štruktúru krajiny. Funkčné využitie územia je v súlade s územno-plánovacou informáciou mesta
Piešťany. Na základe uvedeného hodnotíme vplyvy zmeny navrhovanej činnosti na krajinu ako nevýznamné, bez
vplyvu.
Vplyv na obyvateľstvo
Navrhovaná zmena navrhovanej činnosti nebude mať počas prevádzky významný negatívny vplyv na obyvateľov,
dlhodobý vplyv na obyvateľstvo bude predovšetkým daný zanedbateľným zvýšením imisií oproti súčasnému stavu.
Dlhodobý vplyv na obyvateľstvo bude predovšetkým daný zanedbateľným zvýšením imisií z dopravy oproti
súčasnému stavu. Realizáciou posudzovanej činnosti však nedôjde k presiahnutiu koncentrácie imisných limitných
hodnôt (aj vzhľadom na kumuláciu so súčasným stavom).
Pre účely posúdenia vplyvu plánovanej výstavby na preslnenie okolitých bytov a denné osvetlenie okolitých
miestností bol vypracovaný Svetelno-technický posudok, 3S-PROJEKT, s. r. o., 10/2023. Posudok tvorí prílohu
Oznámenia o zmene navrhovanej činnosti.
Závery posudku:
- Vplyv plánovanej výstavby CIRRUS AICRAFT CENTRUM SK v Piešťanoch vyhovuje požiadavkám STN 73
4301 na preslnenie okolitých bytov. Plánovaná výstavba svojou polohou a výškou negatívne neovplyvní vyhovujúce
preslnenie okolitých existujúcich bytov.
- Vplyv plánovanej výstavby CIRRUS AICRAFT CENTRUM SK v Piešťanoch vyhovuje požiadavkám STN 73
0580-1, Zmena 2 a STN 73 0580-2 na denné osvetlenie okolitých obytných miestností a miestností s dlhodobým
pobytom osôb. Plánovaná výstavba svojou polohou a výškou negatívne neovplyvní vyhovujúce denné osvetlenie
okolitých miestností.
OU-PN-OSZP-2025/002625-0015607/2025
18 / 20
Denné osvetlenie miestností s dlhodobým pobytom ľudí
Posudzované miestnosti s dlhodobým pobytom ľudí v navrhovanej výstavbe CIRRUS AICRAFT CENTRUM SK v
Piešťanoch vyhovujú požiadavkám STN 73 0580 a Vyhlášky č. 541/2007 Z. z. Ministerstva zdravotníctva Slovenskej
republiky o podrobnostiach o požiadavkách na osvetlenie pri práci na denné osvetlenie.
Prevádzka zmeny navrhovanej činnosti nebude pri dodržaní platných bezpečnostných a hygienických opatrení
zdrojom škodlivín, ktoré by mohli ohroziť zdravie obyvateľstva. Vzhľadom na vyššie uvedené hodnotíme vplyvy
zmeny navrhovanej činnosti na obyvateľstvo z environmentálneho hľadiska ako bez vplyvu.
Údaje o predpokladaných vplyvov navrhovanej činnosti na chránené územia a prvky ÚSES
Prevádzka zmeny navrhovanej činnosti nebude mať vplyv na chránené územia ani ochranné pásma. Činnosťou
nedôjde k narušeniu záujmov ochrany prírody a krajiny. Prevádzka je navrhovaná v území, na ktoré sa vzťahuje I.
- všeobecný stupeň ochrany, bez zvláštnej územnej alebo druhovej ochrany. Zmena navrhovanej činnosti nebude
mať žiadny vplyv na chránené územia siete NATURA 2000 (územia európskeho významu a chránené vtáčie
územia) ani na územia spadajúce pod medzinárodný dohovor o ochrane mokradí (Ramsarský dohovor), nakoľko sa
tieto v dotknutom území ani v jeho bezprostrednom okolí nenachádzajú. Areál priamo nezasahuje do ekologicky
hodnotných segmentov krajiny ani nenaruší funkčnosť žiadneho prvku ÚSES.
Posúdenie očakávaných vplyvov z hľadiska ich významnosti a časového priebehu pôsobenia
Vplyvy zmeny navrhovanej činnosti na jednotlivé zložky životného prostredia sú opísané v predchádzajúcich
kapitolách, pričom ich významnosť sa znižuje so zvyšujúcou sa vzdialenosťou od hodnotenej činnosti. Ako
vyplýva z predchádzajúcich hodnotení vplyvov na jednotlivé zložky životného prostredia, výsledný dopad možno
zhodnotiť ako nepatrný vzhľadom na minimum priamych dopadov a reálnu možnosť účinne ovplyvniť hlavné
riziká realizáciou vhodných opatrení. Výsledné pôsobenie zmeny navrhovanej činnosti neohrozí funkčnosť prvkov
ekologickej stability a osobitne chránených častí prírody, ani charakter krajinnej štruktúry so zastúpením cenných a
významných prvkov v dotknutom území. Vo vzťahu k ekonomickému vývoju v území sa zmena navrhovanej činnosti
radí k celospoločensky prospešným, pričom výsledná záťaž na prostredie je prijateľná a zachováva jeho kvality v
lokálnom i širšom meradle. Z hľadiska komplexného posúdenia očakávaných vplyvov môžeme zhodnotiť, že vo
väčšine sledovaných ukazovateľov je zmena navrhovanej činnosti hodnotená ako bez vplyvu. Realizáciou zmeny
navrhovanej činnosti nedôjde oproti súčasnému stavu k prekročeniu žiadnych limitných hodnôt ktoré sú ustanovené
platnými právnymi predpismi.
Predpokladané vplyvy presahujúce štátne hranice
Posudzovaná činnosť ani jej zmena nebude mať nepriaznivý vplyv na životné prostredie presahujúci štátne hranice a
nenapĺňa podmienky § 40 zákona č. 24/2006 Z. z. o posudzovaní vplyvov na životné prostredie a o zmene a doplnení
niektorých zákonov v znení neskorších predpisov a kritériá uvedené v prílohe č. 13. a č. 14. predmetného zákona.
Záverečné vyhodnotenie
Okresný úrad Piešťany, odbor starostlivosti o životné prostredie v rámci zisťovacieho konania z hľadiska
predpokladaných vplyvov na životné prostredie a zvažovaní ďalšieho postupu v zmysle ustanovení zákona o
posudzovaní vplyvov vychádzal z oznámenia o zmene navrhovanej činnosti, pričom použil aj kritériá pre zisťovacie
konanie podľa § 29 zákona o posudzovaní vplyvov, uvedené v prílohe č. 10 zákona o posudzovaní vplyvov, ktorá je
transpozíciou prílohy č. III Smernice Európskeho parlamentu a Rady 2011/92/EÚ o posudzovaní vplyvov určitých
verejných a súkromných projektov na životné prostredie.
Okresný úrad Piešťany, odbor starostlivosti o životné prostredie konštatuje, že v rámci realizácie zmeny navrhovanej
činnosti nebude dochádzať k významným negatívnym vplyvom na životné prostredie a obyvateľstvo. Krajina a
prírodné hodnoty jednotlivých zložiek životného prostredia ostanú zachované.
OU-PN-OSZP-2025/002625-0015607/2025
19 / 20
Okresný úrad Piešťany, odbor starostlivosti o životné prostredie vyhodnotil zmenu navrhovanej činnosti uvedenú
v oznámení o zmene navrhovanej činnosti z hľadiska povahy a jej rozsahu a zároveň v kumulácii s činnosťami
vykonávanými v okolí miesta vykonávania zmeny navrhovanej činnosti a významu očakávaných vplyvov na životné
prostredie a zdravie obyvateľov, pričom vzalo do úvahy súčasný stav životného prostredia v dotknutom území.
Ide o zmenu navrhovanej činnosti, ktorej predmetom je výstavba administratívnej budovy a hangárov pre malé
osobné lietadlá v areáli letiska Piešťany. Jedná sa o nepodpivničenú administratívnu budovu s dvoma nadzemnými
podlažiami s plochou extenzívnou strechou a 4x jednopodlažný nepodpivničený hangár pre malé osobné lietadlá so
sedlovou strechou so sklonom strešných rovín 5°. Lokalita navrhovanej činnosti sa nachádza vo vnútornom areáli
letiska Piešťany. Vnútorné priestory objektu administratívnej budovy zahrňujú na 1. NP recepciu prechádzajúcu cez
obe poschodia v rámci ktorej je umiestnené schodisko, hygienické a technické zázemie, kuchynka, open space a
letecký trenažér. Dispozícia 2. NP je totožná s 1. NP. Hlavný vstup z exteriéru je riešený z navrhovanej spevnenej
plochy z východnej strany. Vertikálny pohyb osôb je v objekte zabezpečený osobným výťahom alebo vertikálnym
schodiskom. Hangár - jedná sa o 4x jednopodlažný nepodpivničený hangár pre malé osobné lietadlá so sedlovou
strechou so sklonom strešných rovín 5°. Súbor stavebných objektov bude obdĺžnikového tvaru rozmerov 154,5 m x
32 m. Navrhovaný hangár bude založený na základových pásoch po obvode budovy v kombinácii so základovými
pätkami pod stĺpmi skeletového systému. Energetická efektívnosť a úspora, využitie obnoviteľných zdrojov energie
– zvoleným energetickým médiom pre vykurovanie a chladenie sú tri tepelné čerpadlá vzduch – voda. Vodozádržné
opatrenia - dažďová voda odvádzaná do vsakovacích galérií. Dažďová voda zo spevnených plôch bude odvádzaná do
vsakovacej galérie po prečistení v ORL. Prevádzka navrhovanej činnosti bude spĺňať všetky platné právne predpisy
a normy týkajúce sa ochrany životného prostredia, nakladania s odpadom, bezpečnosti a hygieny.
Vzhľadom na vyššie uvedené skutočnosti Okresný úrad Piešťany, odbor starostlivosti o životné prostredie
vyhodnotil predpokladané vplyvy súvisiace s realizáciou zmeny navrhovanej činnosti, s ohľadom na ich význam,
vlastnosti a očakávaný rozsah (pravdepodobnosť, predpokladaný rozsah, predpokladaný účinok, trvanie, frekvenciu
a reverzibilitu, vrátane možnej kumulácie s okolitými činnosťami), ako environmentálne prijateľné.
K zmene navrhovanej činnosti bolo doručených celkovo 8 stanovísk od dotknutých orgánov, ktoré boli súhlasné a
obsahovali pripomienky súvisiace s dodržaním všeobecne platných právnych predpisov.
K zmene navrhovanej činnosti bolo tiež doručené jedno nevyžiadané stanovisko v zmysle § 29 ods. 5 zákona o
posudzovaní vplyvov od Združenia domových samospráv, Rovniankova 14, 851 02 Bratislava, listom zaslaným e-
mailom zo dňa 09. 02. 2025. Doručené stanovisko obsahovalo pripomienky, na základe ktorých tunajší úrad požiadal
navrhovateľa o doplňujúce informácie. Okresný úrad Piešťany, odbor starostlivosti o životné prostredie s poukazom
na doručené stanoviská a navrhovateľom doručené doplňujúce informácie, má za to, že zmena navrhovanej činnosti
je v dotknutom území akceptovateľná a environmentálne prijateľná za dodržania podmienok na eliminovanie alebo
zmiernenie vplyvu zmeny navrhovanej činnosti na životné prostredie určených vo výrokovej časti tohto rozhodnutia.
Okresný úrad Piešťany, odbor starostlivosti o životné prostredie na základe preskúmania a zhodnotenia predloženej
zmeny navrhovanej činnosti, zhodnotenia stavu životného prostredia v záujmovom území, doručených stanovísk
konštatuje, že pri dodržaní všeobecne platných právnych predpisov, vhodných technických a bezpečnostných
opatrení nebude zmena navrhovanej činnosti predstavovať taký zásah do životného prostredia, ktorý by v značnej
miere mohol ohroziť životné prostredie a zdravie obyvateľov, a preto rozhodol tak, ako je uvedené vo výrokovej
časti tohto rozhodnutia. Zmenu navrhovanej činnosti je tak možné za predpokladu plného rešpektovania všetkých
zákonom stanovených požiadaviek odporučiť k realizácii.
Upozornenie:
Podľa § 29 ods. 14 zákona o posudzovaní vplyvov dotknutá obec, na ktorej území sa má navrhovaná činnosť alebo
jej zmena realizovať o záväznom stanovisku zo zisťovacieho konania bezodkladne informuje verejnosť na svojom
webovom sídle, ak ho má zriadené, a na úradnej tabuli obce.
Podľa § 38 ods. 6 zákona o posudzovaní vplyvov rozhodnutie povoľujúceho orgánu musí obsahovať podmienky,
ktoré určil príslušný orgán v rozhodnutí vydanom v zisťovacom konaní, v záväznom stanovisku zo zisťovacieho
konania alebo v záverečnom stanovisku, alebo spôsob, akým sa s uvedenými podmienkami navrhovateľ v rámci
prípravy dokumentácie vysporiadal.
OU-PN-OSZP-2025/002625-0015607/2025
20 / 20
Poučenie
Podľa § 29 ods. 16 zákona o posudzovaní vplyvov, proti záväznému stanovisku zo zisťovacieho konania, v ktorom
príslušný orgán určil, že sa navrhovaná činnosť alebo jej zmena
a) bude posudzovať podľa zákona o posudzovaní vplyvov, môže podať odvolanie len navrhovateľ,
b) nebude posudzovať podľa zákona o posudzovaní vplyvov, môže podať odvolanie len dotknutá obec, na ktorej
území sa má navrhovaná činnosť alebo jej zmena realizovať, a dotknutá verejnosť podľa § 3 písm. t) zákona o
posudzovaní vplyvov.
Proti tomuto záväznému stanovisku zo zisťovacieho konania možno podať do 15 dní odo dňa doručenia odvolanie
podľa § 29 ods. 17 zákona o posudzovaní vplyvov na príslušný orgán, ktorý ho vydal.
V prípade dotknutej verejnosti podľa § 3 písm. t) zákona o posudzovaní vplyvov sa za deň doručenia záväzného
stanoviska zo zisťovacieho konania považuje prvý deň zverejnenia záväzného stanoviska zo zisťovacieho konania
podľa § 29 ods. 13 zákona o posudzovaní vplyvov v centrálnom informačnom systéme.
Toto záväzné stanovisko zo zisťovacieho konania je po vyčerpaní riadnych opravných prostriedkov, ktoré sa preň
pripúšťajú, preskúmateľné súdom podľa ustanovení zákona č. 162/2015 Z. z. Správny súdny poriadok v znení
neskorších predpisov.
Ing. Peter Sedlák
vedúci odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10004
Doručuje sa
Aircraft Management s.r.o., Hradská 1a, 821 07  Bratislava, Slovenská republika
Ministerstvo dopravy Slovenskej republiky, Sekcia stratégie a plánovania, Námestie slobody 6, 811 06  Bratislava,
Slovenská republika
Dopravný úrad, Letisko M. R. Štefánika , 823 05  Bratislava-Ružinov, Slovenská republika
Ministerstvo dopravy Slovenskej republiky, Útvar vedúceho hygienika rezortu, oddelenie oblastného hygienika
Bratislava, Námestie slobody 6, 811 06  Bratislava, Slovenská republika
Úrad pre územné plánovanie a výstavbu Slovenskej republiky, Regionálny úrad pre územné plánovanie a
výstavbu Trnava, Tomášikova 14366/64A, 831 04  Bratislava, Slovenská republika
Trnavský samosprávny kraj, Oddelenie územného plánovania a životného prostredia, Starohájska 10, 917 01 
Trnava, Slovenská republika
Regionálny úrad verejného zdravotníctva so sídlom v Trnave, Ulica Limbová 6 , 917 09  Trnava, Slovenská
republika
Krajský pamiatkový úrad Trnava, Cukrová 1, 917 01  Trnava, Slovenská republika
Okresný úrad Trnava, odbor starostlivosti o životné prostredie, oddelenie ochrany prírody a vybraných zložiek
životného prostredia, Kollárova 8, 917 02  Trnava, Slovenská republika
Okresný úrad Trnava, odbor opravných prostriedkov, Vajanského 2, 917 01  Trnava, Slovenská republika
Okresný úrad Piešťany, odbor starostlivosti o životné prostredie, Krajinská cesta 5053/13, 921 25  Piešťany,
Slovenská republika
Okresný úrad Piešťany, odbor cestnej dopravy a pozemných komunikácií, Krajinská cesta 5053/13, 921 25 
Piešťany, Slovenská republika
Okresný úrad Piešťany, odbor krízového riadenia, Krajinská cesta 5053/13, 921 25  Piešťany, Slovenská republika
Okresné riaditeľstvo Hasičského a záchranného zboru v Piešťanoch , oddelenie požiarnej prevencie, Dopravná 1,
921 01  Piešťany, Slovenská republika
Mesto Piešťany, Námestie SNP 3, 921 45  Piešťany, Slovenská republika
OU-PN-OSZP-2025/002625-0015607/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[ZÁVÄZNÉ STANOVISKO ZO ZISŤOVACIEHO KONANIA, ]
Identifikátor:
OU-PN-OSZP-2025/002625-0015607/2025
Autorizácia elektronického dokumentu
Dokument autorizoval:
Peter Sedlák
Oprávnenie:
1109 , podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu s pripojenou kvalifikovanou elektronickou časovou pečiatkou
Deklarovaný dátum a čas autorizácie:
21.05.2025 16:46:41 časové pásmo +02:00
Dátum a čas vystavenia kvalifikovanej časovej
pečiatky:
21.05.2025 16:47:02 časové pásmo +02:00
Označenie listov, na ktoré sa autorizácia vzťahuje:
OU-PN-OSZP-2025/002625-0015607/2025
Informácia o vyhotovení doložky o autorizácii
Doložku vyhotovil:
Mgr. Veronika Geršiová
Funkcia alebo pracovné
zaradenie:
Asistent
Označenie orgánu verejnej moci:Okresný úrad Piešťany
IČO: 00151866
Dátum vytvorenia doložky:
22.05.2025
Podpis a pečiatka: