ODBOR STAROSTLIVOSTI O ŽIVOTNÉ PROSTREDIE
Námestie mieru 804/1, 075  01  Trebišov
____________________________________________________________________________________
____________________________________________________________________________________
Telefón
+42156961715761
E-mail
oszp.tv@minv.sk
Internet
www.minv.sk
IČO
00151866
•
•
Podľa rozdeľovníka
•
•
Váš list číslo/zo dňa
Naše číslo
OU-TV-OSZP-2025/005916-005
Vybavuje/linka
Ing. Ján Hegedüš/961715763
Trebišov
15. 05. 2025
Vec
Verejná vyhláška
"Koreňová ČOV Obce Byšta
- oznámenie o začatí vodoprávneho konania
Dňa 26.02.2025 bola na Okresný úrad Trebišov, odbor starostlivosti o životné prostredie, orgán štátnej vodnej správy,
doručená žiadosť o vydanie vodoprávneho povolenia na stavbu: „Koreňová ČOV Obce Byšta“, miesto stavby obec
Byšta, od stavebníka Obec Byšta, Okružná ulica 9, 076 13 Byšta IČO: 00331392. Zároveň bolo požiadané aj o
osobitné povolenie na užívanie vôd podľa §21 vodného zákona.
Uvedeným dňom bolo začaté vodoprávne konanie
Okresný úrad Trebišov, odbor starostlivosti o životné prostredie, ako príslušný správny orgán podľa § 2 ods.3, § 3
ods.1 a § 4 ods.1 zákona č.180/2013 o organizácii miestnej štátnej správy a o zmene a doplnení niektorých zákonov v
spojení s § 5 zákona 525/2003 Z.z. o štátnej správe starostlivosti o životné prostredie a o zmene a doplnení niektorých
zákonov, ako príslušný orgán štátnej vodnej správy podľa § 61 zák. NR SR č.364/2004 Z.z. o vodách a o zmene
zákona SNR č.372/1990 Zb. o priestupkoch v znení neskorších predpisov (vodný zákon) v súlade s ustanovením §
21 vodného zákona a ako špeciálny stavebný úrad podľa § 120 zák.č.50/1976 Zb. o územnom plánovaní a stavebnom
poriadku (stavebný zákon ), v znení neskorších predpisov, v súlade s ustanovením § 26 vodného zákona a § 61 ods.1
stavebného zákona, v súlade § 73 ods.5 vodného zákona
oznamuje začatie vodoprávnych konaní :
I. vo veci vydania povolenia na osobitné užívanie vôd podľa § 21 ods.1 písm. c) vodného zákona – na vypúšťanie
odpadových vôd z ČOV do povrchových vôd
II. vo veci vydania povolenia na uskutočnenie stavby: „Koreňová ČOV Obce Byšta“,
Stavebný objekt:
SO 01 - Príprava územia
SO 02 - Usadzovacie a manipulačné nádrže
SO 03 - Prepojovacie potrubia
SO 04 - Vertikálne koreňové filtre I -II
SO 05 - Horizontálne koreňové filtre I-II
SO 06 - Výpustný objekt a meranie
SO 07 - Oplotenie
OU-TV-OSZP-2025/005916-0028153/2025
2 / 6
SO 08 - Terénne a sadové úpravy
SO 09 - Vjazd na pozemok
SO 10 – Prekládka TELECOM
účastníkom konania, zúčastneným osobám, dotknutým organizáciám a orgánom štátnej správy.
Rozhodnutie o umiestnení stavby:
Mesto Trebišov, Stavebný úrad, č. 5624/2024/27- VGa zo dňa 30.01.2024, právoplatné a vykonateľné dňa
02.07.2024
Stavba je navrhovaná na pozemkoch:
• KN-C parc. č. 463/8, 463/9, 463/10, 463/11, 463/12 vzniknutých odčlenením z parciel 463/6, 463/4 v k.ú. Byšta,
vlastnícke právo k pozemkom je evidované na LV 537 (vlastník Obec Byšta)na základe GP 198/2022 zo dňa
30.12.2022, vyhotoveným Eli-Geo s.r.o.
• KN-C parc. č. 270/1( vjazd) k.ú Byšta, vlastnícke právo k pozemkom na LV 368 (vlastník Obec Byšta)
Projektová dokumentácia „Koreňová ČOV obce Byšta“ ktorú vypracoval v septembri 2024 projektant Ing. Ján
Žember.
Zodpovedným projektantom stavby je Ing. Rastislav Kohút Štúrova 314/14, Nitrianske Rudno, autorizovaný
inžinier , osvedčenie čj. 5299* I2, vodohospodárske stavby.
Charakteristika územia stavby:
Navrhovaný objekt – výstavba koreňovej ČOV sa rieši v extraviláne obce Byšta. Riešené územie je v súčasnosti
nezastavené, zarastené náletovými drevinami. V súčasnosti sa odpadové vody z domácnosti akumulujú v
individuálnych žumpách. Realizáciou tejto stavby vznikne možnosť pre zmysluplné využitie už vybudovanej
kanalizácie. Vjazd na pozemok bude riešený z ulice Hlavná , ktorá tvorí západnú hranicu pozemkov. Prečistené
odpadové vody budú vypúšťané do recipientu -potok Byšta na východnej strane stavebných pozemkov. Južná hranica
pozemkov susedí poľnohospodárky využívaným územím. Na sever od stavby je nezastavaná plocha.
SO-01 PRÍPRAVA ÚZEMIA
Projekt rieši prípravu územia pre realizáciu projektu KČOV pre obec Byšta. Jedná sa o prípravu územia, hrubé
terénne úpravy a prípadné čerpanie podzemných vôd počas výstavby. – dočasný stavebný objekt.
HLAVNÉ STAVEBNÉ OBJEKTY
SO-02. Usadzovacie a manipulačné nádrže
Objekt SO-02 je podzemný komplex v ktorom prebieha predčistenie
ZÁKLADNÉ KAPACITNÉ ÚDAJE
SO 02.1 Usadzovacia nádrž UN1 je plastová nádrž objemu 50 m3, so zabudovaným lamelovým separátorom.
K nádrži sú pripojené prídavné zariadenia ktoré majú doplnkové funkcie
SO 02 .2 - kalové polia – 2 zemné nádrže s plochou á 50,0 m2 a kapacitou 15 m3 suchého kalu .
Objekt je prevádzkovo usporiadaný nasledovne:
SO 02.3 Lapač piesku
Podzemná nádrž určená na zachytávanie piesku s česlami 20 mm na zachytávanie plávajúcich splavenín. Súčasťou
je nádoba na zhrabky a nádoba na skladovanie odpadu pred odvozom. Odtok je do Usadzovacej nádrže. Pretečeniu
bráni prepad do obtoku.
SO 02.1 Usadzovacia nádrž
Plastová nádrž 240x700x300 cm so zabudovaným lamelovým separátorom, vybavená prítokom, vypúšťaním kalu,
rozdeľovacou šachtou , odtokom a prepadom.
SO 02 .2
Zemné nádrže izolované fóliou, hlboké cca 100 cm, vyplnené 20 cm vrstvou štrku s vloženým drenážnym potrubím
PVC Dn 110 na odvedenie zvyškovej vody z kalu na filter
OU-TV-OSZP-2025/005916-0028153/2025
3 / 6
SO-03 Prepojovacie potrubia
Prepojovacie potrubia sú z PVC-U kanalizačné hladké rúry SN8, 110-315 mm, podľa výkresov jednotlivých
objektov . Súčasťou rozvodov sú šachty a meracia šachta vybavená s ultrazvukovým meradlom i Sonic 300 osadená
nad šachtovým nástrčným merným žľabom. Zdroj energie potrebnej na prevádzku bude lokálny, FV panel.
Prepojovacie potrubia
STOKA A prívod od Š1 po lapač piesku - PVC-hladké DN 315 – 36,0 m
STOKA B , vypúšťanie kalu – KG PVC-U Dn 200- 16 m
Stoka C, prepad - PVC-hladké DN160 – 205 m
Spojovacie potrubia medzi objektami - PVC-hladké DN110 – 228 m
Drenážne potrubie Dn 110 : PE HD vypúšťací trubka DN 110mm OP SN8 – 180 m
SO-04 Vertikálne filtre
Plocha VF je 2x 140,0 m2,
ARCHITEKTÚRA A STAVEBNÉ RIEŠENIE
Zemná časť objektu SO-04 je tvorená dvomi izolovanými jamami vyplnenými štrkom a s uloženým postrekovým
potrubím PVC-U Dn 50 a drenážnym potrubím PVC Dn 110, definovanými ako objekt VF 1 a VF2. Svahy
výkopov 1:1. Vertikálne filtre budú založené na zhutnenom, príp. vymenenom podloží. Spodná stavba bude riešená
z folie Fatra AQUAPLAST 805 čierna, ktorá zabezpečí odolnosť objektu voči účinkom čistenej vody. Fólia bude
obojstranne chránená geotextíliou gramáže 400 gr/m2. Nádrž je vyplnená vrstvami štrku drenážnou z frakcie 2/8 mm
hr. 20 cm s vloženým drenážnym perforovaným potrubím PVC DN 110, a filtračnou hornou vrstvou z piesku 0/4
mm. Na povrchu je položené postrekové perforované potrubie PVC U DN 50-110. Postrekové potrubie má otvory
8 mm na postrek a na spodnej strane otvory 10 mm na konci potrubia na odvedenie zvyškovej vody z postreku.
Pre možnosť regulácie prietoku sa vkladajú za odbočky čistiace kusy s nastavovacím kužeľom. Na povchu budú
vysadené vlhkomilné rastliny
SO-05 Horizontálne filtre
Plocha horizontálnych filtrov je 2x 100 M2.
Zemná časť objektu SO-05 je tvorená dvoma izolovanými jamami vyplnenými štrkom a s uloženým prítokovým
potrubím PVC-U DN 110 a drenážnym potrubím PVC DN 110, definovanými ako objekt HF 1 a HF2. Svahy
výkopov 1:1. Horizontálne filtre budú založené na zhutnenom, príp. vymenenom podloží. Spodná stavba bude
riešená z fólie Fatra AQUAPLAST 805 čierna, ktorá zabezpečí odolnosť objektu voči účinkom čistenej vody. Fólia
bude obojstranne chránená geotextíliou gramáže 400 gr/m2. Nádrž je rozdelená vertikálnou stenou z debniacich
tvárnic do dvoch tretín dĺžky , vyplnená vrstvami štrku: drenážnou a nátokovou vrstvou z frakcie 16/32 mm hr. 20
cm as vloženým drenážnym perforovaným potrubím PVC DN 110, a filtračnou strednou vrstvou zo štrku 8/16 mm
hr. 70 cm . Výtok drenážneho potrubia je vyústený v kontrolnej šachte KŠ1 a KŠ2 vztýčeným ramenom z potrubia
PVC Dn 75, toto rameno slúži na nastavenie hladiny vody v horizontálnom filtri. Výška hladiny vody vo filtri je 5
cm pod povrchom, nemôže tam byť voľná hladina, vznikali by skratové prúdy a množili sa komáre.
SO-06 Výpust
ZÁKLADNÉ KAPACITNÉ ÚDAJE SO-06
Objekt je určený na vyústenie vyčistenej vody do recipientu potoka Byšta .
Na pravom brehu recipientu je osadený výpustný objekt z gabionov, spodná strana lícuje s hladinou potoka, vyústenie
je min. 70 cm nad podlahou a je osadené žabou klapkou DN 150.
Objekt SO-07 Oplotenie,
Dĺžka oplotenia 92 m, Dvojkrídlová brána 3 m 2 ks, Bránka 1 m 2 ks.
Oplotenie zo strojového pletiva, oká 40 mm, pozinkované (poplastované), výška 180 cm, stĺpiky kovové osadené
do betónových pätiek 20x20 cm, B15. 175CM BRÁNA
Objekt SO-08 Terénne a sadové úpravy
Plocha zatrávnenia 1360 m2 , stromy 5 ks,
Po ukončení sa plocha zatrávni lúčnou zmesou, na severnej strane areálu sa vysadia stromy.
OU-TV-OSZP-2025/005916-0028153/2025
4 / 6
SO-09 Prístupová komunikácia
Počas prevádzky sa do areálu vstupuje len niekoľkokrát do roka, na to bude slúžiť štrková nespevnená cesta š 3 m,
dl 15,0 m. Spevnená časť bude len na pripojení na hlavnú cestu.
Technologické riešenie
Odpadová voda bude pretekať nasledovne.
1. Lapač piesku a splavenín (LP)- zachytáva pevné látky
2. Usadzovacie nádrže (UN) – po zachytení piesku v LP splašková voda vteká do UN s lamelovým separátorom. Po
usadení nerozpustných látok voda samospádom pretečie do dávkovacej nádrže.
3. Dávkovacie nádrže (DN) zabezpečujú cyklické zavlažovanie vertikálneho filtra.
4. Voda sa vypúšťa na povrch vertikálneho filtra (VF) v celkovej dennej dávke 80l/m2, rozdelenej do 5-6
intervalov. VF odstraňuje časť nerozpustných látok (NL)a znižuje BSK5a čiastočne nitrifikuje. Z VF odteká voda
do horizontálneho koreňového filtra .
5. Horizontálny koreňový filter (HF) zachytáva NL, znižuje BSK5 a čiastočne denitrifikuje.
Z HF voda odteká cez kontrolnú a meraciu šachtu (KŠ).
6. V meracej šachte bude umiestený kazetový žľab s ultrazvukovým prietokomerom i Sonic 300.
Prítok splaškových vôd:
Počet osôb 200 EO( teraz má obec 160 obyvateľov)
Produkcia odpadovej vody................100l/os/deň
Q denne =20 000 l/d
Qd -denný prítok 20,00m3
Qh – hodinový prietok 0,83 m3 /h
Qs s- sekundový prietok 0,23 l/s
Q r-7 300 m3/rok
Q24 = 20 m3/deň
Q max - Maximálny denný prítok = 20 x 1,2= 24 m3/deň
CHSKcr = 1 200mg/l= 24 000g /deň= 8 760 kg/rok
BSK5 = 600mg/l= 12 000g /deň= 4 380 kg/rok
NL = 900mg/l= 18 000g /deň= 6 570kg/rok
Usadením NL v UN a použitím lamelového separátora sa zníži BSK5 o cca 20% na cca 9,6 kg/deň, CHSKcr o 30%
a NL o cca 80% na 36kg/deň.
BSK5 (ATM) – biochemická spotreba kyslíka za päť dní s potlačením nitrifikácie.
##CHSKCr – chemická spotreba kyslíka stanovená dichrómanovou metódou.
##NL – nerozpustené látky sušené pri 105 oC.
ekvivalentná znečisteniu produkovanému jedným
obyvateľom, t. j. 60 g BSK5 (ATM) za deň.
##p – limitná hodnota koncentrácie znečistenia v príslušnom ukazovateli v zlievanej
vzorke za určité časové obdobie.
##m – maximálna limitná hodnota koncentrácie znečistenia v príslušnom ukazovateli v
kvalifikovanej bodovej vzorke.
Návrh filtrov bol stanovený empirický definovaním prijateľných denných limitov pre organické povrchové
znečistenie ( BSK5 20 až 25g/deň/m2 využívanej plochy )
Plocha F= 9 600/25=384 m2 - navrhuje sa vybudovať celkovo 4 filtre
Prvý stupeň predstavuje cca 60% celkovej plochy , resp. cca 1,5m2 na EO
Plocha VF=200x1,5= 300 m2, - sú navrhnuté 2 VF po cca 140m2
Druhý stupeň predstavuje cca 40% celkovej plochy , resp. cca 1,0 m2na EO
Plocha AHF= 200x1=200m2 -navrhnuté 2 HF filtre po cca 100m2
OU-TV-OSZP-2025/005916-0028153/2025
5 / 6
Plocha filtrov spolu bude cca 480m2.
Recipientom prečistených odpadových vôd bude vodný tok Byšta ID 4-30-11-020. Výpustný objekt je plánovaný
v RKM 4,97.
Okresný úrad Trebišov, odbor starostlivosti o životné prostredie, ako príslušný správny orgán podľa štátnej vodnej
správy podľa § 61 vodného zákona, a ako špeciálny stavebný úrad podľa § 120 zák. č.50/1976 Zb. o územnom
plánovaní a stavebnom poriadku (stavebný zákon ), v znení neskorších predpisov, v súlade s ustanovením § 26
vodného zákona a § 61 ods.1 stavebného zákona nariaďuje ústne konanie spojené s miestnym zisťovaním, ktoré
sa uskutoční
dňa 14.07.2025 (Pondelok) o 10:00 hod.
so zrazom pozvaných na Obecnom úrade Byšta, Okružná ulica 9, 076 13 Byšta.
Starostu žiadame o zabezpečenie rokovacej miestnosti.
Do dokladov konania možno nahliadnuť najneskôr pred dňom ústneho konania na Okresnom úrade Trebišov, odbor
starostlivosti o životné prostredie, Nám.Mieru 804/1, Trebišov (3. poschodie č. dverí 46).
Účastníci konania a zúčastnené osoby môžu svoje námietky a stanoviská uplatniť najneskôr pri ústnom pojednávaní,
inak sa na ne neprihliadne. Zároveň máte možnosť pred vydaním rozhodnutia vyjadriť sa k podkladom rozhodnutia
i k spôsobu jeho zistenia, prípadne navrhnúť jeho doplnenie.
V tej istej lehote oznámia svoje stanoviská aj dotknuté orgány. Pokiaľ dotknutý orgán v určenej lehote neoznámi
svoje stanovisko má sa za to, že s vodoprávnym povolením platnosti povolenia z hľadiska ním sledovaných záujmov
súhlasí.
Žiadateľ je povinný doložiť na ústne jednanie všetky potrebné doklady a stanoviská, v súlade s § 8 ods.2 Vyhlášky
MŽP SR č.453/2000 Z.z., ktorou sa vykonávajú niektoré ustanovenia stavebného zákona v platnom znení.
V prípade, že doklady nebudú predložené, orgán štátnej vodnej správy preruší konanie o povolení stavby spojeného
s povolením na osobitné užívanie vôd .
Ak sa niektorý z účastníkov konania nechá v konaní zastupovať, musí jeho zástupca predložiť písomné
plnomocenstvo toho účastníka konania, ktorý sa dal zastupovať.
Vlastníci susedných stavieb a vlastníci susedných pozemkov, budú upovedomení o začatí vodoprávneho konania
formou verejnej vyhlášky zverejnenej na:
1. Úradná tabuľa obce Byšta
2. Úradná tabuľa Okresného úradu Trebišov
3. Elektronická úradná tabuľa Okresného úradu Trebišov
Toto oznámenie o začatí vodoprávneho konania č. OU-TV-OSZP-2025/009479-002 zo dňa 15.05.2025 má povahu
verejnej vyhlášky a musí byť vyvesené po dobu 15 dní na úradnej tabuli.
Vyvesené dňa ........................... Zvesené dňa ...........................
Pečiatka a podpis orgánu, ktorý potvrdzuje vyvesenie alebo zvesenie oznámenia číslo OU-TVOSZP-
2025/009479-002 zo dňa 15.05.2025.
OU-TV-OSZP-2025/005916-0028153/2025
6 / 6
Doklad o vyvesení a zvesení žiadame predložiť na orgán štátnej vodnej správy.
Rozdeľovník pre Okresný úrad Trebišov, M.R. Štefánika 1161/184:
1. Okresný úrad Trebišov, Nám. mieru 804/1, 075 01 Trebišov, OSŽP - úsek OH, OPaK,
2. Okresný úrad Trebišov, Nám. mieru 804/1, 075 01 Trebišov, PLO
3. Okresný úrad Trebišov CDaPK
Na vedomie
SLOVENSKÝ VODOHOSPODÁRSKY PODNIK, štátny podnik, Povodie Bodrogu, odštepný závod, M. R.
Štefánika 25, Trebišov
Okresný úrad Trebišov, M. R. Štefánika 1161/184, 075 26 Trebišov 1
Východoslovenská distribučná, a.s., Mlynská 31, Košice - Staré Mesto, 040 01 Košice 1
Regionálny úrad verejného zdravotníctva so sídlom v Trebišove, Jilemnického 3370/2, 075 01 Trebišov 1
Okresné riaditeľstvo Hasičského a záchranného zboru v Trebišove, T. G. Masaryka, 075 01 Trebišov 1
Okresné riaditeľstvo Policajného zboru v Trebišove, M. R. Štefánika 2319/180, 075 01 Trebišov 1
Krajský pamiatkový úrad Košice, Hlavná 111/25, Košice-Staré Mesto, Košice I
Správa ciest Košického samosprávneho kraja, Námestie Maratónu mieru, Košice-Staré Mesto, Košice I
SPP - distribúcia, a.s., Plátennícka 2, 821 09 Bratislava 2
Slovak Telekom, a.s., Bajkalská 28, Bratislava
Ing. Stanislav Bogdányi
vedúci odboru
Informatívna poznámka - tento dokument bol vytvorený elektronicky
Rozdeľovník k číslu OU-TV-OSZP-2025/005916-005
Obec Byšta, Okružná ulica 9, 076 13 Byšta
Ing. Ján Žember, Školská 344/115, Bojnice
OU-TV-OSZP-2025/005916-0028153/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[Verejná vyhláška, "Koreňová ČOV Obce Byšta , - oznámenie o začatí
vodoprávneho konania]
Identifikátor:
OU-TV-OSZP-2025/005916-0028153/2025
Autorizácia elektronického dokumentu
Dokument autorizoval:
Stanislav Bogdányi
Oprávnenie:
1109 , podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu s pripojenou kvalifikovanou elektronickou časovou pečiatkou
Deklarovaný dátum a čas autorizácie:
21.05.2025 13:20:02 časové pásmo +02:00
Dátum a čas vystavenia kvalifikovanej časovej
pečiatky:
21.05.2025 13:20:15 časové pásmo +02:00
Označenie listov, na ktoré sa autorizácia vzťahuje:
OU-TV-OSZP-2025/005916-0028153/2025
Informácia o vyhotovení doložky o autorizácii
Doložku vyhotovil:
Ing. Ján Hegedüš
Funkcia alebo pracovné
zaradenie:
hlavný radca
Označenie orgánu verejnej moci:Okresný úrad Trebišov
IČO: 00151866
Dátum vytvorenia doložky:
21.05.2025
Podpis a pečiatka: