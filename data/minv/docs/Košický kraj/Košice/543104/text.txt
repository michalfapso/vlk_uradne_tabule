KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP2-2025/035366
002
0088778/2025
hodnoverná elektronická
ODBOR STAROSTLIVOSTI O ŽIVOTNÉ PROSTREDIE
Oddelenie štátnej správy vôd a vybraných zložiek životného prostredia
kraja
Komenského 52, 041  26  Košice
____________________________________________________________________________________
____________________________________________________________________________________
Telefón
+421556001250
E-mail
ou-ke-oszp@minv.sk
Internet
www.minv.sk
IČO
00151866
•
•
PROMT, s.r.o.
Robotnícka 1A
036  01  Martin
Slovenská republika
•
•
Váš list číslo/zo dňa
-/-
Naše číslo
OU-KE-OSZP2-2025/035366-002
Vybavuje/linka
Ing. Soňa Košová/268
Košice
28. 05. 2025
Vec
„VOLVO CARS KOŠICE Projekt, Slovensko – Etapa I. časť 3. (aktualizácia 1) - zmena stavby pred dokončením“
- záväzné stanovisko orgánu štátnej vodnej správy podľa § 16a ods. 1 vodného zákona
Okresný úrad Košice, odbor starostlivosti o životné prostredie, oddelenie štátnej správy vôd a vybraných zložiek
životného prostredia kraja (ďalej len ,,okresný úrad v sídle kraja“) prijal dňa 21.05.2025 žiadosť od spoločnosti
PROMT s. r. o., Robotnícka 1A, 036 01 Martin, IČO: 36401391, zastupujúcu spoločnosť TAKENAKA EUROPE
GmbH, org. zložka, Pivovarská 16, 010 01 Žilina, IČO: 36060241, na základe písomného splnomocnenia, o vydanie
záväzného stanoviska podľa § 16a ods. 1 zákona č. 364/2004 Z. z. o vodách a o zmene zákona Slovenskej národnej
rady č. 372/1990 Zb. o priestupkoch v znení neskorších predpisov (vodný zákon) v znení neskorších predpisov (ďalej
len „vodný zákon“) k činnosti/stavbe „VOLVO CARS KOŠICE Projekt, Slovensko – Etapa I. časť 3.(aktualizácia
1) - zmena stavby pred dokončením“ (ďalej aj ako „činnosť/stavba“).
K žiadosti bola predložená projektová dokumentácia pre zmenu stavby pred dokončením, ktorú vypracovala
spoločnosť PROMT, Robotnícka 1A, 036 01 Martin (Ing. Juraj Szépe), v apríli 2025.
Predmetom projektu stavby je realizácia stavebných objektov v strategickom priemyselnom parku ,,Strategické
územie Valaliky“ na pozemku registra ,,C“ parc. č.: 1300/164, 1300/204, 1300/223 a 1300/227, k. ú. Valaliky okres
Košice – okolie. Etapa I. časť 3. nadväzuje na Etapu I. časť 1. a časť 2.
Projektová dokumentácia rieši výstavbu, predmetom ktorej sú nasledujúce stavebné objekty a prevádzkový súbor:
SO 140 Karosáreň
SO 810 Vrátnica ,,2“
SO 820 Vrátnica ,,3“
SO 830 Vrátnica ,,6“
PS 140_ MT Hlavné výrobné zariadenia
Objekt Karosárne bude situovaný v severozápadnej časti areálu. Objekt bude obdĺžnikového tvaru a budú sa v ňom
vyrábať karosérie. Súčasťou objektu budú jednopodlažné a dvojpodlažné vstavky technického, administratívneho
a sociálneho charakteru. Vo vnútri objektu haly bude jeden veľký spoločný priestor na výrobu karosérií, v
ktorom sa bude nachádzať sociálny vstavok a 5 plošín, na ktorých budú osadené rozvodne. Všetky ostatné
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP2-2025/035366
002
0088778/2025
hodnoverná elektronická
2 / 3
vstavky budú po obvode budovy. V objekte bude testovacia miestnosť, meracia miestnosť, oddychová miestnosť,
sociálne zariadenia, kancelária, veľká otvorená kancelária („open office“), menšie zasadacie miestnosti, kancelárie,
oddychová miestnosť, sociálne zariadenia, dve miestnosti tréningového centra, strojovňa a miestnosti údržby,
rozvodňa, rozvodňa núdzového osvetlenia a serverovňa.
V objekte budú 4 priestory pre ventilové stanice oddelené od okolitých priestorov systémovým oplotením výšky
2m a dvojkrídlovou plotovou bránou. Na západnej fasáde objektu bude prístrešok pre ochranu nákladných vozidiel
pri nakladaní a vykladaní.
Objekty vrátnic budú slúžiť pre zabezpečenie identifikácie osôb a vozidiel vstupujúcich a odchádzajúcich z výrobné-
ho areálu. Budú to samostatne stojace stavby, umiestnená v areály pri vjazde a výjazde nákladných áut. Budú mať
obdĺžnikový tvar o rozmeroch 11,60 m x 5,4 m. Nachádza sa v nich bude priestor pre bezpečnostnú službu, WC
a denná miestnosť s kuchynským kútom. V samostatnej časti bude umiestnená oddychová miestnosť so sociálnym
zázemím pre vodičov.
Splašková kanalizácia odvedie splaškové odpadové vody zo sociálnych zariadení objektov areálu, ako aj odvedenie
prečistených odpadových vôd z technologického procesu, do kanalizačnej čerpacej stanice a následne cez výtlačné
potrubie do ČOV Košice.
Areálová splašková kanalizácia bude realizovaná kombinovane ako gravitačná a tlaková, v závislosti od spádových
pomerov. Kanalizácia bude vedená do miesta vyústenia z areálu, kde bude osadená merná šachta s Parshallovým
žľabom pre meranie odtoku, ako aj šachta pre odber vzoriek. Dopravované odpadové vody budú spĺňať parametre
komunálnej odpadnej vody.
Dažďové vody zo striech, komunikácií a parkovísk budú odvádzané do otvorených vsakovacích nádrží, voda
odtekajúca z komunikácií a parkovacích plôch bude čistená v odlučovačoch ropných látok.
Vodovod bude napojený na prípojku vodovodu pre areál DN350, riešenú v samostatnom stavebnom objekte. Za
bodom napojenia bude zriadená vodomerná šachta s vodomerom s vysielačom impulzov pre diaľkový odpočet dát s
príslušnými armatúrami. Odpočet dát bude slúžiť pre potreby Východoslovenskej vodárenskej spoločnosti aj Volva.
Pitný vodovod vedený v areály bude slúžiť na zásobovanie objektov pitnou vodou pre hygienické účely.
Okresný úrad v sídle kraja ako príslušný orgán štátnej vodnej správy podľa § 4 ods. 1 zákona č. 525/2003 Z. z.
o štátnej správe starostlivosti o životné prostredie a o zmene a doplnení niektorých zákonov v znení neskorších
predpisov v spojení s § 60 ods. 1 písm. i) vodného zákona, k predloženej projektovej dokumentácií vydáva podľa
§ 16a ods. 1 vodného zákona nasledovné
záväzné stanovisko:
Pre činnosť/stavbu „VOLVO CARS KOŠICE Projekt, Slovensko – Etapa I. časť 3. (aktualizácia 1) – zmena stavby
pred dokončením“ sa pred jej povolením nevyžaduje výnimka z environmentálnych cieľov uvedených v § 16 ods.
6 písm. b) vodného zákona (ďalej len „výnimka“).
Územie strategického priemyselného parku bolo z hľadiska požiadaviek článku 4.7 Rámcovej smernice o vode už
posúdené vo vzťahu k dotknutým útvarom povrchovej a podzemnej vody v odbornom stanovisku poverenej osoby
– Výskumný ústav vodného hospodárstva (ďalej len ,,poverená osoba“) č. RD933/2023 zo dňa 30.03.2023.
Z odborného stanoviska vyplynulo, že lokalita činnosti/stavby sa nachádza v čiastkovom povodí Hornádu. Dotýka
sa dvoch útvarov podzemnej vody, a to útvaru podzemnej vody kvartérnych sedimentov SK1001200P Medzizrnové
podzemné vody kvartérnych náplavov Hornádu, Bodvy a ich prítokov a útvaru podzemnej vody predkvartérnych
hornín SK2005300P Medzizrnové podzemné vody Košickej kotliny.
Juhovýchodne od hodnoteného územia sa nachádza útvar povrchovej vody SKH0032 Belžiansky potok, ktorý
realizáciou činnosti/stavby nebude dotknutý.
Záujmové územie podľa zákona č. 305/2018 Z. z. o chránených oblastiach prirodzenej akumulácie vôd a o zmene a
doplnení niektorých zákonov nie je súčasťou žiadnej chránenej vodohospodárskej oblasti (CHVO).
Z hľadiska výskytu chránených území a suchozemských ekosystémov závislých na podzemnej vode, bolo posúdené,
že v blízkom okolí ako aj priamo v dotknutom území sa nenachádzajú vyhlásené chránené územia prírody a krajiny
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP2-2025/035366
002
0088778/2025
hodnoverná elektronická
3 / 3
podľa zákona č. 543/2002 Z. z. o ochrane prírody a krajiny v znení neskorších predpisov a neboli identifikované
lokality suchozemských ekosystémov závislých na podzemných vodách.
Na základe záverov odborného posúdenia navrhovanej činnosti/stavby, vplyv realizácie tejto činnosti/stavby na
zmenu hladiny podzemnej vody v dotknutých útvaroch podzemnej vody SK1001200P Medzizrnové podzemné
vody kvartérnych náplavov Hornádu, Bodvy a ich prítokov a útvaru podzemnej vody predkvartérnych hornín
SK2005300P Medzizrnové podzemné vody Košickej kotliny ako celku sa nepredpokladá. Vplyv navrhovanej
činnosti/stavby na zmenu fyzikálnych (hydromorfologických) charakteristík útvaru povrchovej vody SKH0032
Belžiansky potok sa nepredpokladá, nakoľko činnosť/stavba je situovaná mimo dosahu tohto vodného útvaru.
Okresný úrad v sídle kraja po posúdení projektovej dokumentácie k činnosti/stavbe a prihliadnuc na závery
odborného stanoviska poverenej osoby dospel k záveru, že navrhovanou činnosťou/stavbou nedôjde k negatívnemu
ovplyvneniu stavu útvaru povrchovej vody a podzemných vôd, a preto sa pred povolením činnosti/stavby nevyžaduje
výnimka.
Poverená osoba však v odbornom stanovisku poukázala na to, že z Plánu manažmentu povodí správneho územia
Dunaja (2022) vyplýva, že kvartérny útvar SK1001200P Medzizrnové podzemné vody kvartérnych náplavov
Hornádu, Bodvy a ich prítokov bol hodnotený v zlom chemickom stave v dôsledku znečistenia pesticídmi a z
hľadiska rizika nedosiahnutia environmentálnych cieľov do roku 2027 bol klasifikovaný v riziku nedosiahnutia
dobrého chemického stavu.
Vzhľadom na to, že ide o útvar podzemnej vody s vysokou zraniteľnosťou podzemných vôd je potrebné vykonať
také opatrenia, aby pri používaní strojov a strojných zariadení nedochádzalo k úniku ropných látok do podzemných
vôd v dotknutom území, a aby odpadové vody boli z prevádzky odvádzané v súlade s povolením na vypúšťanie
odpadových vôd do kanalizácie.
Záväzné stanovisko okresného úradu v sídle kraja je podľa § 16a ods. 1 vodného zákona podkladom k vyjadreniu
orgánu štátnej vodnej správy v územnom konaní k činnosti; ak sa územné konanie pre činnosť nevyžaduje, záväzné
stanovisko je podkladom ku konaniu o povoľovanej činnosti.
Žiadateľ je oprávnený podľa § 16a ods. 6 vodného zákona podať návrh na začatie konania o povolení činnosti, ak
zo záväzného stanoviska vyplýva, že sa nevyžaduje výnimka.
Záväzné stanovisko bude v súlade s § 16a ods. 5 vodného zákona zverejnené na webovom sídle okresného úradu v
sídle kraja a súčasne na webovom sídle Ministerstva životného prostredia Slovenskej republiky po dobu 30 dní.
Na vedomie
Okresný úrad Košice - okolie, Hroncova 10541/13, Košice - Staré Mesto, 040 01 Košice 1
JUDr. Henrieta Halászová
vedúca odboru
Informatívna poznámka - tento dokument bol vytvorený elektronicky