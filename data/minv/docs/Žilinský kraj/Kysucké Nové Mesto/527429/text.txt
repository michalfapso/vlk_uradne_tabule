**OKRESNÝ ÚRAD**
**KYSUCKÉ NOVÉ MESTO**
Odbor starostlivosti o životné prostredie
Litovelská 1218, 024 01 Kysucké Nové Mesto

OU-KM-OSZP-2024/001250-004 Kysucké Nové Mesto 29.10.2024

ROZHODNUTIE

Okresný úrad Kysucké Nové Mesto, odbor starostlivosti o životné prostredie, ako príslušný orgán miestnej štátnej správy podľa § 2 a § 4 zákona č. 180/2013 Z. z. o organizácii miestnej štátnej správy a o zmene a doplnení niektorých zákonov, ako príslušný orgán štátnej správy podľa § 3 ods. 2 zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých zákonov a ako príslušný orgán štátnej správy ochrany ovzdušia podľa § 44 ods.1 písm. a) zákona č. 146/2023 Z. z. o ochrane ovzdušia a o zmene a doplnení niektorých zákonov a podľa zákona č. 71/1967 Zb. o správnom konaní v znení neskorších predpisov vydáva prevádzkovateľovi

FCC Slovensko s.r.o.
Bratislavská 18, 90051 Zohor
IČO: 31 318 762

súhlas

podľa § 26 ods.1 písm. c) zákona č. 146/2023 Z. z. o ochrane ovzdušia a o zmene a doplnení niektorých zákonov na **povolenie trvalej prevádzky stacionárneho zdroja - „Spaľovňa nebezpečných odpadov Kysucké Nové Mesto“**

VAR PCZ: 0470128

po vykonanej zmene

**Kategorizácia zdroja:**
V zmysle vyhlášky MŽP SR č. 248/2023 Z. z., o požiadavkách na stacionárne zdroje znečisťovania ovzdušia (ďalej len „vyhláška č.248/2023 Z. z.“), je predmetný zdroj kategorizovaný ako stredný zdroj znečisťovania ovzdušia v kategórii:

5. Nakladanie s odpadmi
5.1 Spaľovanie odpadov:
    a) spaľujúce nebezpečný odpad s projektovanou kapacitou v t za deň
5.1.2 Stredný zdroj znečisťovania ovzdušia prahová kapacita pre stredný zdroj: < 10t za deň

Maximálne množstvo spaľovaného odpadov: 5t/deň, 1 500t/rok

**Začlenenie a vymedzenie zariadení**

*   Spaľovňa nebezpečných odpadov – Hoval SCHIESTL G 24
*   5. Nakladanie s odpadmi
*   5.1 Spaľovanie odpadov
    *   a) spaľujúce nebezpečný odpad s projektovanou kapacitou menej ako 10 t za deň

**Náhradný zdroj el. energie EZA GETOR GI440S + ATS**

*   1. Palivovo-energetický priemysel
*   1.1 Technologické celky obsahujúce stacionárne zariadenia na spaľovanie palív s nainštalovaným úhrnným menovitým tepelným príkonom v MW
*   1.1.2 Stredný zdroj znečisťovania ovzdušia

**Elektrický zdrojový agregát EZA GETOR GI440S + ATS**

*   menšie stredné spaľovacie zariadenie s príkonom 0,3 MW až 1 MW
(príloha č.4 vyhlášky - agregačné pravidlo I. bod 3)

**Umiestnenie zdroja:**

*   spaľovňa Kysucké Nové Mesto - KNC 2234/125 a 2234/189 v k. ú Kysucké Nové Mesto

**Predmet zmeny:**
Zmena v rámci stredného zdroja znečisťovania ovzdušia spočívala vo výmene systému odsávania a čistenia spalín za pyrolýzovou komorovou pecou HOVAL GG24 až po samotný výduch vzdušniny na výtlaku odsávacieho ventilátora do komína.

Počas predmetnej zmeny - rekonštrukcie - nedošlo k podstatnej zmene v zmysle § 23 vyhlášky č. 248/2023 Z.z. v znení neskoršej zmeny, rekonštrukcia sa netýkala zmeny systému AMS, zmeny charakteru a kapacity prevádzky, technológie spaľovania, ani odpadov spaľovaných v spaľovni.

**Technológia metódy polosuchého čistenia spalín sa skladá z:**

*   Vysokootočný filtračný systém s pulznou regeneráciou TLV
*   Kondicionačný a dávkovací systém recyklovaného sorbentu
*   Systém recirkulácie čistých spalín
*   Systém rozvodu upraveného stlačeného vzduchu
*   Vzduchotechnické potrubie spalín
*   Odťahový spalinový ventilátor

**Technické parametre filtračnej stanice:**
*   Označenie: ALFA JET 180/18 x18-1,5 (2x)
*   Typ filtra: hadicový s pulznou regeneráciou TLV
*   Filtračná plocha: 180
*   Počet komôr: 1
*   Odsávané množstvo /m³/h/: 4 950
*   Prevádzková teplota /°C/: 180
*   Filtračný odpor /min.s⁻¹/: 13
*   Materiál filtračných hadíc: PTFE-PI/PTFE
*   Počet filtračných hadíc: 648
*   Izolácia: 160 mm
*   Pôdorysný rozmer filtra /mm/: cca 3 240 x 3 240

Filtračné vrátane výsypiek /mm/: cca 5230

**Technické parametre spalinového ventilátora:**
*   Typ ventilátora: Radiálny vysokotlakový, v prevedení na spojku
*   Označenie ventilátora: RVVA-250-KS
*   Prietok – prevádzkový /m³.s⁻¹/: 2
*   Celkový tlak ventilátora /Pa/: 8 500
*   Výkon elektromotora /kW/: 37
*   Otáčky elektromotora /min⁻¹/: 3 000
*   Príslušenstvo: Sada pružného uloženia, izolácia, sada kompenzátorov
*   Spôsob regulácie: Frekvenčný menič

Zmena na existujúcich technologických zariadeniach stacionárneho zdroja bola povolená podľa § 27 ods. 13 písm. a) zákona č. 146/2023 Z. z. o ochrane ovzdušia a o zmene a doplnení niektorých zákonov rozhodnutím Okresného úradu Kysucké Nové Mesto, č. OU-KM-OSZP-2024/000028-005 zo dňa 06.02.2024, ktoré bolo po preskúmaní v mimoodvolacom konaní zmenené rozhodnutím č. OU-KM-OSZP-2024/000720-006 zo dňa 10.07.2024 podľa § 27 ods. 4 zákona č. 146/2023 Z. z. o ochrane ovzdušia a o zmene a doplnení niektorých zákonov.

**Súhlas sa vydáva za dodržania podmienok:**

1.  v prípade použitia by-passového komína (pri výpadku, resp. pri neštandardných stavoch spaľovne) na základe vhodného postupu vypočítať množstvo emisií, ktoré bolo vypustené čas tejto doby do ovzdušia a zahrnúť tento stav aj do ročného hlásenia. Uvedený postup nemusí byť zahrnutý v schválenom postupe výpočtu množstva emisií.
2.  v prípade výskytu opodstatnených sťažností na zápach spaľovne, bude prevádzkovateľ vyzvaný na vypracovanie a predloženie Plánu riadenia zápachu
3.  z dôvodu, že spaľovňa sa nachádza v oblasti 3.stupňa ORKO, do STP zapracovať podmienky, za akých je možné spaľovňu pri jej neštandardných stavoch, poruchách a haváriách zastaviť alebo obmedziť jej prevádzku pre prípady, ak jej prevádzka preukázateľne spôsobí okamžité významné zhoršenie kvality ovzdušia pri mimoriadnych meteorologických podmienkach
    Termín: do 9.12.2024
4.  v prípade existujúceho AMS je podľa § 61 ods.5 zákona 146/2023 Z. z. o ochrane ovzdušia potrebné zosúladenie DAHS AMS vykonať najneskôr do 31.decembra 2029
5.  upraviť spaľovací proces pyrolýzneho komorového reaktora tak, aby hmotnostné toky NOX a TOC boli čo najnižšie
6.  pravidelne sledovať a zapisovať významné parametre nového odlučovacieho systému (napr. teplota spalín na vstupe do F1, resp. do F2, tlakové diferencie na filtroch, výkon dávkovacieho čerpadla sorbentu, poloha regulačnej dvojklapky a pod.) a tieto údaje archivovať min. 6 rokov
7.  evidovať a archivovať čas prevádzky dieselgenerátora, ako aj obsahu síry v palive

**Odôvodnenie:**

Na Okresný úrad Kysucké Nové Mesto, odbor starostlivosti o životné prostredie bola dňa 14. októbra 2024 doručená žiadosť o súhlas na trvalú prevádzku stredného zdroja znečisťovania ovzdušia po vykonaných zmenách, ktoré prevádzkuje spoločnosť FCC Slovensko s. r. o., Bratislavská 18, 90051 Zohor.

Dňom doručenia žiadosti o vydanie súhlasu na povolenie trvalej prevádzky jestvujúceho stredného zdroja znečisťovania ovzdušia „Spaľovňa nebezpečných odpadov Kysucké Nové Mesto“ po vykonanej zmene bolo začaté správne konanie vo veci vydania súhlasu na povolenie podľa § 26 ods. 1 písm. c) zákona č. 146/2023 o ochrane ovzdušia a o zmene a doplnení niektorých zákonov.

K uvedenej žiadosti boli predložené splnené podmienky stanovené súhlasom na skúšobnú prevádzku a zmenu zdrojov znečisťovania ovzdušia. Podanie bolo podľa § 26 ods. 1 písm. c) a s náležitosťami podľa § 26 ods. 2 zákona č. 146/2023 Z. z. o ovzduší v znení neskorších predpisov.

**Prevádzkovateľ k predmetnej žiadosti predložil:**

*   emisno- technologický posudok
*   mesačné protokoly emisných hodnôt
*   ročný protokol emisných hodnôt za rok 2024
*   aktualizovanú prevádzkovú evidenciu ku zdroju znečisťovania ovzdušia
*   aktualizovaný prevádzkový poriadok
*   správu o dodržiavaní všeobecných podmienok prevádzkovania a oprávnenom meraní emisií

Prevádzkovateľ v žiadosti uvádza, že počas skúšobnej prevádzky povolenej OU OSŽP Kysucké Nové Mesto rozhodnutím č. OU-KM-OSZP-2024/000574-004 bolo uskutočnené doladenie technických parametrov zariadenia, najmä MaR, SW a vlastných regulačných zariadení na jednotlivých inštalovaných komponentoch/ zariadeniach a zároveň:

*   boli preskúšané mechanické funkcie jednotlivých zmontovaných zariadení
*   boli overené kvalita a funkčnosť inštalovaných zariadení, nových armatúr a potrubí
*   boli overené schopnosti technologického zariadenia plniť funkcie podľa príslušného projektu a preukázané projektom garantované hodnoty
*   boli overené garancie dodržania emisných limitov počas bežnej prevádzky zdroja znečisťovania ovzdušia
*   uskutočňovali sa nastavenia a doladenia zariadení na dosiahnutie ich ustáleného chodu
*   testovali sa a určili sa hraničné parametre prevádzky zdroja vzhľadom na dodržanie emisných limitov, technických požiadaviek a podmienok prevádzkovania
*   testovala sa identifikácia a zaznamenávanie poruchových stavov na AMS systéme
*   overili sa nastavenia zariadení počas poruchových stavov a zachytenie poruchového stavu AMS systémom
*   overili sa zaznamenávania údajov AMS systémom po výmene filtračných zariadení, optimalizácia parametrov AMS systému po vykonanej zmene

Okresný úrad Kysucké Nové Mesto, odbor starostlivosti o životné prostredie listom č. OU-KM-OSZP-2024/000574-003 zo dňa 12.02.2024 oznámil v predmetnej veci začatie správneho konania a nariadil miestnu obhliadku a ústne prejednanie, ktoré sa uskutočnilo 28. 10. 2024.

Nakoľko podľa vyhlášky č. 249/2023 o monitorovaní emisií zo stacionárnych zdrojov znečisťovania ovzdušia a kvality ovzdušia v ich okolí, je prevádzkovateľ zdroja povinný preukazovať dodržanie určených emisných limitov v znení neskorších predpisov, tunajší úrad určil skúšobnú dobu, potrebnú pre vykonanie oprávneného merania emisií.

V stanovenej skúšobnej prevádzke, prevádzkovateľ vykonal oprávnené meranie emisií za účelom preukázania schopnosti nainštalovaných zariadení dodržiavať určené emisné limity. Prevádzkovateľ predložil správu o dodržaní všeobecných podmienok prevádzkovania a oprávnenom meraní emisií, kde namerané množstvo emisií znečisťujúcich látok bolo v súlade s požiadavkami určenými podľa príl. č. 5, časť III. vyhlášky MŽP SR č. 248/2023 Z.z.

Okresný úrad Kysucké Nové Mesto, odbor starostlivosti o životné prostredie podľa § 26 ods. 3 zákona č. 146/2023 Z. z. o ochrane ovzdušia v znení neskorších predpisov určil konkrétne požiadavky, ktoré sa v rámci emisno- technologického posudku na stacionárnom požadujú posúdiť.

Tunajšiemu okresnému úradu bol 29. októbra.2024 doručený emisno- technologický posudok č. ET-02/2024 vypracovaný Ing. Alenou Popovičovou, PhD.LL.M, zapísanou v zozname odborne spôsobilých osôb na odborné posudzovanie v oblasti ochrany ovzdušia pod číslom 008/2024/ET.

Správny orgán preskúmal predmetný odborný posudok aj ostatné dostupné materiály a dospel k záveru, že zdroj spĺňa požiadavky a kritériá ustanovené v predpisoch na ochranu ovzdušia všeobecne v súlade s platnou legislatívou, ktoré sú nevyhnutné k vydaniu súhlasu na trvalú prevádzku zdroja znečisťovania ovzdušia a preto rozhodol tak, ako sa uvádza vo výrokovej/časti tohto rozhodnutia.

Účastníkovi konania bolo v súlade s § 33 ods. 2 správneho poriadku umožnené vyjadriť sa k podkladom, ktoré budú slúžiť k vydaniu predmetného rozhodnutia, k spôsobu ich zistenia, prípadne navrhnúť ich doplnenie pred vydaním rozhodnutia. Účastník konania nemal pripomienky k podkladom pred vydaním rozhodnutia.

Okresný úrad Kysucké Nové Mesto, odbor starostlivosti o životné prostredie, ako miestne a vecne príslušný orgán štátnej správy ochrany ovzdušia po preskúmaní všetkých predložených dokladov dospel k záveru, že boli splnené zákonné podmienky pre vydanie súhlasu na povolenie trvalej prevádzky jestvujúceho stredného zdroja znečisťovania ovzdušia „Spaľovňa nebezpečných odpadov Kysucké Nové Mesto“ po vykonanej zmene a rozhodol tak, ako je uvedené vo výrokovej časti tohto rozhodnutia.

**Poučenie:**

Proti tomuto rozhodnutiu je možné podať odvolanie podľa § 53 a § 54 zákona č.71/1967 Zb. o správnom konaní v platnom znení do 15 dní odo dňa doručenia na Okresný úrad Kysucké Nové Mesto, odbor starostlivosti o životné prostredie, Litovelská 1218, 024 01 Kysucké Nové Mesto.

Toto rozhodnutie nie je preskúmateľné súdom pokiaľ nebol vyčerpaný riadny opravný prostriedok v rámci správneho konania.

Ing. Zuzana Hýllová
vedúca odboru

**Doručí sa:**
FCC Slovensko s.r.o., Bratislavská 18, 90051 Zohor

**Na vedomie:**
Slovenská inšpekcia životného prostredia, Inšpektorát Žilina, Legionárska 5, 012 05 Žilina