OKRESNÝ ÚRAD LIPTOVSKÝ MIKULÁŠ
ODBOR STAROSTLIVOSTI O ŽIVOTNÉ PROSTREDIE
Vrbická 1993, 031 01  Liptovský Mikuláš
____________________________________________________________________________________
Číslo spisu
OU-LM-OSZP-2025/003956-005
Liptovský Mikuláš
05. 06. 2025
Rozhodnutie
povolenie zmeny stavby pred dokončením
Popis konania / Účastníci konania
Obec Hybe, Hybe 2, 032 31 Hybe, IČO 00 315 231 – povolenie zmeny stavby pred dokončením „Odkanalizovanie
a čistenie odpadových vôd v oblasti horného Liptova – Hybe, Východná, Važec, Hybe – Splašková kanalizácia,
STOKA A1-1-2 a STOKA A1-1-3“, KNE 310/502, 489 v k. ú. Hybe, okres Liptovský Mikuláš
Výrok
Okresný úrad Liptovský Mikuláš, odbor starostlivosti o životné prostredie, ako príslušný orgán štátnej správy v
zmysle § 4 ods. 1 zákona č. 180/2013 Z. z. o organizácii miestnej štátnej správy a o zmene a doplnení niektorých
zákonov a v zmysle § 5 ods. 1 zákona NR SR č. 525/2003 Z. z. o štátnej správe starostlivosti o životné prostredie a o
zmene a doplnení niektorých zákonov a príslušný orgán štátnej vodnej správy a špeciálny stavebný úrad vo veciach
vodných stavieb podľa § 61 písm. a) a c) zákona NR SR č. 364/ 2004 Z. z. o vodách a o zmene zákona SNR č.
372/1990 Zb. o priestupkoch v znení neskorších predpisov (vodný zákon) (ďalej len „vodný zákon“) a podľa § 120
ods. 2 zákona č. 50/1976 Zb. o územnom plánovaní a stavebnom poriadku v znení neskorších predpisov (ďalej len
„stavebný zákon“), na základe žiadosti Obec Hybe, Hybe 2, 032 31 Hybe, IČO 00 315 231, v súlade s ustanoveniami
§ 46 a § 47 zákona č. 71/1967 Zb. o správnom konaní v znp., podľa § 26 ods. 1 vodného zákona
povoľuje
zmenu stavby pred dokončením: „Odkanalizovanie a čistenie odpadových vôd v oblasti horného Liptova – Hybe,
Východná, Važec, Hybe – Splašková kanalizácia, STOKA A1-1-2 a STOKA A1-1-3“, na pozemkoch par. č. KNE
310/502, 489 v k. ú. Hybe, okres Liptovský Mikuláš.
Líniová stavba „Odkanalizovanie a čistenie odpadových vôd v oblasti horného Liptova – Hybe, Východná, Važec“
bola povolená rozhodnutím Obvodného úradu životného prostredia v Liptovskom Mikuláš, úsekom štátnej vodnej
správy rozhodnutím č. ŠVS-2008/01277-008/Vr zo dňa 15. 07. 2008.
Zmena stavby pred dokončením spočíva v povolení 15 ks zaústení kanalizačných prípojok do verejnej splaškovej
kanalizácie, ktoré sú v zmysle § 4 ods. 2 zákona NR SR č. 442/2002 Z. z. o verených vodovodoch a verejných
kanalizáciách súčasťou verejnej kanalizácie.
Účel stavby:
Stavba bude slúžiť na odvádzanie splaškových odpadových vôd z nehnuteľností v obci Hybe. Stavba sa bude užívať
výlučne k účelu, ku ktorému bola podľa projektovej dokumentácie určená. Užívanie k iným účelom je neprípustné,
pokiaľ nevzniknú také podmienky, o ktorých bude potrebné z hľadiska ich účelu znovu rozhodnúť.
OU-LM-OSZP-2025/003956-0023686/2025
2 / 4
Stavba sa povoľuje v rozsahu:
Stoka A1-1-2, DN 300 dĺžka 111,0 m, 6 ks kanalizačné šachty, 1 ks kanalizačné zaústenie
Stoka A1-1-3, DN 300 dĺžka 275,0 m, 6 ks kanalizačné šachty, 14 ks kanalizačné zaústenie
Stoky boli povolené rozhodnutím č.ŠVS-2008/01277-008/Vr zo dňa 15. 07. 2008.
Objekty na kanalizačnej sieti:
Revízne kanalizačné šachty betónové, prefabrikované DN 1000 – sú v miestach smerových a výškových lomov,
napojení stôk a ako kontrolné.
Zaústenie kanalizačných prípojok – kanalizačná odbočka - odbočovací kus osadený na potrubí verejnej kanalizácie
300/150, ukončená zátkou príslušnej dimenzie. Zaústenie je súčasťou verejnej kanalizácie.
Podmienky stavebného povolenia:
1. Stavebníkom je Obec Hybe, Hybe 2, 032 31 Hybe, IČO 00 315 231.
2. Stavba bude realizovaná podľa projektovej dokumentácie pre zmenu stavby pred dokončením „Odkanalizovanie
a čistenie odpadových vôd v oblasti horného Liptova – Hybe, Východná, Važec, Hybe – Splašková kanalizácia
Stoka A1-1-2 a Stoka A1-1-3“, vypracovanej autorizovaným stavebným inžinierom Ing. Tomášom Hroncom, reg.
č. 6475*A*2, 03/2025.
3. Zhotoviteľ stavby bude určený vo výberovom konaní. Stavebník oznámi stavebnému úradu zhotoviteľa stavby
do 15 dní od ukončenia výberového konania.
4. Bez povolenia tunajšieho orgánu štátnej vodnej správy sa stavebník nesmie odchýliť od schválenej projektovej
dokumentácie.
5. Termín začatia stavebných prác je stavebník povinný oznámiť tunajšiemu úradu v lehote do 15 dní odo dňa začatia
výstavby.
6. Vhodnosť použitého stavebného materiálu musí byť preukázaná podľa zákona č. 133/2013 Z. z. o stavebných
výrobkoch a o zmene a doplnení niektorých zákonov.
7. Stavba bude dokončená do 36 mesiacov od nadobudnutia právoplatnosti stavebného povolenie. V prípade, že
termín dokončenia stavby nebude dodržaný, stavebník je povinný požiadať o jeho predĺženie.
8. Stavenisko musí byť označené v súlade s § 43i ods.3 písm. b) stavebného zákona na viditeľnom mieste pri vstupe
identifikačnou tabuľou s uvedením potrebných údajov.
9. Stavebník je povinný viesť stavebný denník.
10. Pri výjazde zo staveniska zabezpečiť čistenie vozidiel a stavebných mechanizmov.
11. Skladovanie odpadov riešiť s vylúčením možnosti negatívneho ovplyvnenia podzemných a povrchových vôd.
12. Stavebník je pri výstavbe povinný dodržať podmienky dotknutých orgánov a organizácií uvedené v rozhodnutí
č. ŠVS-2008/01277-008/Vr.
Povinnosti stavebníka:
1. Pred začatím stavebných prác požiadať správcov všetkých podzemných vedení o vytýčenie ich sietí priamo v
teréne a rešpektovať ich stanoviská.
2. Po ukončení výstavby odstrániť prebytočný stavebný materiál a upraviť terén.
3. Stavebník je povinný po ukončení stavby podať orgánu štátnej vodnej správy návrh na kolaudáciu vodnej stavby.
Majetkovoprávne vzťahy:
Stavba bude realizovaná na pozemkoch par. č. KNE 310/502, 489 v k. ú. Hybe, okres Liptovský Mikuláš.
Pozemky par. č. KNE 310/502 a KNE 489 sú vedené v katastri nehnuteľností na liste vlastníctva LV č. 4757, k. ú.
Hybe ako ostatná plocha v prospech majiteľa Obec Hybe, Hybe 2, 032 31 Hybe, IČO 00 315 231. Stavebník ku
stavebnému konaniu preukázal právo k pozemkom predložením listu vlastníctva č. 4757 k. ú. Hybe.
Všeobecné ustanovenia:
1. Toto stavebné povolenie stráca platnosť, ak sa so stavbou nezačne do dvoch rokov odo dňa nadobudnutia
jeho právoplatnosti. Platnosť stavebného povolenia môže byť na žiadosť stavebníka predĺžená právoplatným
rozhodnutím pred uplynutím platnosti tohto povolenia. Stavebné povolenie je záväzné aj pre právnych nástupcov
účastníkov konania.
2. So stavebnými prácami možno začať až po nadobudnutí právoplatnosti tohto rozhodnutia.
OU-LM-OSZP-2025/003956-0023686/2025
3 / 4
3. Dokončenú stavbu možno užívať len na základe právoplatného kolaudačného rozhodnutia.
4. K návrhu na vydanie kolaudačného rozhodnutia žiadateľ predloží všetky doklady vyplývajúce z podmienok pre
realizáciu stavby tohto povolenia a doklady primerane podľa ustanovení § 17 a § 18 Vyhlášky MŽP SR č. 453/2000
Z. z., ktorou sa vykonávajú niektoré ustanovenia stavebného zákona.
5. Podľa § 3 ods. 2 zákona NR SR č. 442/2002 Z. z. o verejných vodovodoch a verejných kanalizáciách, k návrhu na
vydanie kolaudačného rozhodnutia žiadateľ doloží aj zmluvu o prevode vlastníctva verejného vodovodu a verejnej
kanalizácie medzi vlastníkom stavby a subjektom verejného práva.
Námietky účastníkov konania:
Neboli vznesené.
Odôvodnenie
Obec Hybe, 032 31 Hybe 2, IČO 00315231, podala dňa 14. 02. 2025 na Okresný úrad Liptovský Mikuláš, odbor
starostlivosti o životné prostredie (ďalej len „OÚ LM, OSŽP“) žiadosť o povolenie zmeny vodnej stavby pred
dokončením podľa § 26 ods. 1 vodného zákona pre vodnú stavbu „Odkanalizovanie a čistenie odpadových vôd v
oblasti horného Liptova – Hybe, Východná, Važec“, STOKA A1-1-2 a STOKA A1-1-3, na pozemkoch par. č. KNE
310/502, 489 v k. ú. Hybe. Uvedeným dňom začalo konanie o povolení zmeny stavby pred dokončením.
Na uvedenú stavbu Obvodný úrad životného prostredia v Liptovskom Mikuláši, úsek štátnej vodnej správy vydal
stavebné povolenie č. ŠVS-2008/01277-008/Vr zo dňa 15. 07. 2008, ktoré je stále právoplatné. Zmena stavby pred
dokončením spočíva v povolení 15 ks zaústení kanalizačnej prípojky do verejnej kanalizácie, zaústenia sú súčasťou
verejnej kanalizácie. V pôvodnej projektovej dokumentácii pre stavebné povolenie, overenej v stavebnom konaní,
nedopatrením neboli zaústenia kanalizačných prípojok na stokách A1-1-2 a A1-1-3 zakreslené a povolené.
OÚ LM, OSŽP Oznámením o začatí vodoprávneho stavebného konania, vydaným pod číslom OU-LM-
OSZP-2025/003956-003 zo dňa 20. 02. 2025, v súlade s ustanovením 73 ods. 6 vodného zákona upovedomil
účastníkov konania o začatí vodoprávneho konania o povolení zmeny stavby pred dokončením, za účelom
prerokovania žiadosti pozval účastníkov konania na ústne pojednávanie. Zároveň upozornil účastníkov konania, že
svoje námietky k povoleniu zmeny stavby pred dokončením môžu uplatniť najneskôr na ústnom pojednávaní, na
neskôr podané námietky OÚ LM, OSŽP nebude neprihliadať. V rovnakej lehote mohli oznámiť svoje stanoviská
aj dotknuté orgány.
Podľa § 58 ods. 2 stavebného zákona: „Stavebník musí preukázať, že je vlastníkom pozemku, alebo že má k pozemku
iné právo podľa § 139 ods. 1 stavebného zákona, ktoré ho oprávňuje zriadiť na ňom požadovanú stavbu.“ Obec
Hybe v stavebnom konaní predložila list vlastníctva č. 4757 k. ú. Hybe.
Podľa § 62 ods. 1 stavebného zákona stavebný úrad v stavebnom konaní preskúma najmä, či dokumentácia spĺňa
zastavovacie podmienky určené územným plánom zóny alebo podmienky územného rozhodnutia, či dokumentácia
spĺňa požiadavky týkajúce sa verejných záujmov, predovšetkým ochrany životného prostredia, ochrany zdravia a
života ľudí, a či zodpovedá všeobecným technickým požiadavkám na výstavbu ustanoveným týmto zákonom a
osobitnými predpismi, či je zabezpečená komplexnosť a plynulosť výstavby, či je zabezpečené včasné vybudovanie
technického, občianskeho alebo iného vybavenia potrebného na riadne užívanie, či bude stavbu uskutočňovať osoba
oprávnená na uskutočňovanie stavieb, alebo ak stavbu bude uskutočňovať stavebník svojpomocou, či je zabezpečené
vedenie uskutočňovania stavby stavebným dozorom alebo kvalifikovanou osobou.
Ústne pojednávanie sa uskutočnilo dňa 08. 04. 2025 na OÚ LM, OSŽP, Vrbická 1993, Liptovský Mikuláš. Účastníci
konania nevzniesli také pripomienky, ktoré by bránili vydať na uvedenú stavbu stavebné povolenie. V zmysle § 33
ods. 2 správneho poriadku účastníci konania mali možnosť vyjadriť sa k podkladu rozhodnutia i k spôsobu jeho
zistenia, prípadne navrhnúť jeho doplnenie. Možnosť vyjadriť sa k podkladom rozhodnutia bola bez pripomienok.
OÚ LM, OSŽP pri vydávaní stavebného povolenia na vodnú stavbu postupoval v súlade s príslušnými ustanoveniami
vodného zákona (§ 26, § 73), stavebného zákona (predovšetkým § 60, § 61 a § 62) a príslušnými ustanoveniami
správneho poriadku (§ 46 a § 47). V uskutočnenom stavebnom konaní preskúmal predloženú žiadosť o vydanie
stavebného povolenia a zistil, že uskutočnením stavby nie sú ohrozené vodohospodárske ani všeobecné verejné
záujmy spoločnosti chránené stavebným zákonom a osobitnými predpismi, ani neprimerane obmedzené či ohrozené
OU-LM-OSZP-2025/003956-0023686/2025
4 / 4
práva a oprávnené záujmy účastníkov konania vo väčšom rozsahu, než sa počítalo v územnom rozhodnutí. Preto
OÚ LM, OSŽP rozhodol tak, ako je uvedené vo výrokovej časti tohto rozhodnutia.
Obec je podľa § 4 zákona č. 145/1995 Z. z. o správnych poplatkoch v znení neskorších predpisov oslobodená od
platenia správnych poplatkov.
Poučenie
Proti tomuto rozhodnutiu je v zmysle § 53 a § 54 zák. č. 71/ 1967 Zb. o správnom konaní v znení neskorších predpisov
možné podať odvolanie na Okresný úrad Liptovský Mikuláš, odbor starostlivosti o životné prostredie, Vrbická 1993,
Liptovský Mikuláš do 15 dní odo dňa doručenia tohto rozhodnutia. Rozhodnutie je preskúmateľné súdom.
Toto oznámenie má povahu verejnej vyhlášky. Podľa 73 ods. 6 vodného zákona, doručí sa verejnou vyhláškou
účastníkom konania. Zverejnenie verejnej vyhlášky musí byť uskutočnené v zmysle § 3 ods. 5 a § 26 ods. 2 zákona
č. 71/67 Zb. o správnom konaní v znení neskorších predpisov. Písomnosť sa vyvesí po dobu 15 dní na úradnej
tabuli správneho orgánu. Posledný deň tejto lehoty je dňom doručenia. Správny orgán zverejňuje písomnosť súčasne
na svojom webovom sídle. Podľa § 61 ods. 6 stavebného zákona stavebný úrad upovedomí dotknuté orgány vždy
jednotlivo.
OÚ LM, OSŽP – úradná tabuľa:
Vyvesené dňa: ................................... Zvesené dňa: ...............................
Ing. Denisa Oravcová
vedúca odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10007
Doručuje sa
Verejná vyhláška, ,
Na vedomie
Obec Hybe, Hybe 2, 032 31 Hybe
Stredoslovenská distribučná a. s., Pri Rajčianke 2927/8, Žilina
Liptovská vodárenská spoločnosť, a.s., Revolučná 595, 031 05 Liptovský Mikuláš 5
SPP - distribúcia a.s., Mlynské Nivy 44/b, 825 11 Bratislava 25
SLOVENSKÝ VODOHOSPODÁRSKY PODNIK, štátny podnik, Povodie horného Váhu, odštepný závod, Jána
Jančeka 36, Ružomberok
Krajský pamiatkový úrad, Mariánske námestie 19, 010 01 Žilina 1
Slovak Telekom a.s., Bajkalska 28, Bratislava, 817 21 Bratislava 1
OU-LM-OSZP-2025/003956-0023686/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[ROZHODNUTIE - Odkanalizovanie a čistenie odpadových vôd v oblasti
horného Liptova - Hybe, Východná, Važec - Splašková kanalizácia - STOKA
A1-2 a STOKA A1-1-3 ]
Identifikátor:
OU-LM-OSZP-2025/003956-0023686/2025
Autorizácia elektronického dokumentu
Dokument autorizoval:
Denisa Oravcová
Oprávnenie:
1109 , podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu s pripojenou kvalifikovanou elektronickou časovou pečiatkou
Deklarovaný dátum a čas autorizácie:
05.06.2025 13:44:00 časové pásmo +02:00
Dátum a čas vystavenia kvalifikovanej časovej
pečiatky:
05.06.2025 13:44:17 časové pásmo +02:00
Označenie listov, na ktoré sa autorizácia vzťahuje:
OU-LM-OSZP-2025/003956-0023686/2025
Informácia o vyhotovení doložky o autorizácii
Doložku vyhotovil:
Ing. Milota Kustrová, PhD.
Funkcia alebo pracovné
zaradenie:
referent
Označenie orgánu verejnej moci:Okresný úrad Liptovský Mikuláš
IČO: 00151866
Dátum vytvorenia doložky:
05.06.2025
Podpis a pečiatka: