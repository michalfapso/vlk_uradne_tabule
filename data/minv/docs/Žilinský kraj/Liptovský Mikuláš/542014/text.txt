OKRESNÝ ÚRAD LIPTOVSKÝ MIKULÁŠ
ODBOR STAROSTLIVOSTI O ŽIVOTNÉ PROSTREDIE
Vrbická 1993, 031 01  Liptovský Mikuláš
____________________________________________________________________________________
Číslo spisu
OU-LM-OSZP-2025/004339-004
Liptovský Mikuláš
20. 05. 2025
Rozhodnutie
povolenie na dočasné užívanie na skúšobnú prevádzku
Popis konania / Účastníci konania
Regionálny rozvoj Liptova s. r. o., Ul. 1. mája 112, 03101 Liptovský Mikuláš, IČO 36 758 434 – povolenie na dočasné
užívanie stavby na skúšobnú prevádzku pre vodnú stavbu: „IBV Jamnická vyhliadka„ v rozsahu stavebných objektov
SO 03 Splašková kanalizácia, SO 03.1 Prečerpávanie splaškových odpadových vôd a „IBV Jamnická vyhliadka II.“
v rozsahu stavebných objektov SO 03 Splašková kanalizácia, k. ú. Jamník, okres Liptovský Mikuláš
Výrok
Okresný úrad Liptovský Mikuláš, odbor starostlivosti o životné prostredie, úsek štátnej vodnej správy ako príslušný
orgán štátnej vodnej správy v zmysle § 4 ods. 1 zákona č. 180/2013 Z. z. o organizácii miestnej štátnej správy a o
zmene a doplnení niektorých zákonov v znení neskorších predpisov, podľa § 5 zákona č. 525/2003 Z. z. o štátnej
správe starostlivosti o životné prostredie a o zmene a doplnení niektorých zákonov v znení neskorších predpisov, §
61 zákona č. 364/ 2004 Z. z. o vodách a o zmene zákona SNR č. 372/1990 Z. z. o priestupkoch v znení neskorších
predpisov (vodný zákon) (ďalej len ,,vodný zákon") a ako špeciálny stavebný úrad podľa § 120 zákona č. 50/1976
Zb. o územnom plánovaní a stavebnom poriadku (stavebný zákon) v znení neskorších predpisov (ďalej len ,,stavebný
zákon"), vyhovuje žiadosti Regionálneho rozvoja Liptova s. r. o., Ul. 1. mája 112, 03101 Liptovský Mikuláš, IČO
36 758 434 a v súlade s ustanoveniami § 46 a § 47 zákona č. 71/1967 Zb. o správnom konaní (správny poriadok) v
znení neskorších predpisov (ďalej len ,,správny poriadok"), podľa § 84 ods. 2 stavebného zákona
povoľuje
dočasné užívanie vodnej stavby na skúšobnú prevádzku „IBV Jamnická vyhliadka„ v rozsahu stavebných objektov
SO 03 Splašková kanalizácia, SO 03.1 Prečerpávanie splaškových odpadových vôd a „IBV Jamnická vyhliadka
II.“ v rozsahu stavebných objektov SO 03 Splašková kanalizácia, k. ú. Jamník, ktorá bola vybudovaná v súlade
so stavebným povolením vydaným Okresným úradom, odborom starostlivosti o životné prostredie, úsekom štátnej
vodnej správy pod č. OU-LM-OSZP-2022/005560-009 zo dňa 02. 09. 2022, č. OU-LM-OSZP-2023/004165-004 zo
dňa 26. 04. 2023 a č. OU-LM-OSZP-2023/002812-005 zo dňa 03. 05. 2023 a za podmienok uvedených v týchto
rozhodnutiach.
Dočasné užívanie na skúšobnú prevádzku sa povoľuje do 31. 05. 2027
Účel stavby:
Stavba bude slúžiť na odvádzanie splaškových odpadových vôd z rodinných domov z lokality IBV Jamnická
vyhliadka do ČOV Jamník vo vlastníctve obce Jamník. Stavba sa bude užívať výlučne k účelu, ku ktorému bola
podľa projektovej dokumentácie určená. Užívanie k iným účelom je neprípustné, pokiaľ nevzniknú také podmienky,
o ktorých bude potrebné z hľadiska ich účelu znovu rozhodnúť.
OU-LM-OSZP-2025/004339-0021406/2025
2 / 4
Dočasné užívanie na skúšobnú prevádzku sa vzťahuje na nasledujúce stavebné objekty:
IBV Jamnická vyhliadka
SO 03 Splašková kanalizácia
SO 03.1 Prečerpávanie splaškových odpadových vôd
IBV Jamnická vyhliadka II.
SO 03 Splašková kanalizácia
Stavba bola zhotovená v súlade s projektovými dokumentáciami vodných stavieb, ktoré vypracovala spoločnosť
ING-BAU, s. r. o., Azalková 6533/28, 974 01 Banská Bystrica, Ing. Viera Stručková, autorizovaný stavebný inžinier,
reg. č. 4671*A2, a ktoré boli overené v stavebnom konaní a v konaní o povolení zmeny stavby.
Odchýlky a zmeny:
Boli zistené len nepatrné odchýlky od pôvodnej PD, týkajúce sa dĺžok jednotlivých potrubí. Odchýlky nie sú takého
charakteru, ktoré by bolo potrebné odsúhlasiť v novom stavebnom konaní.
Zhotoviteľom stavby bola spoločnosť ZEROX, s. r. o., Do Políka 255, 032 03 Liptovský Ján, IČO 47 929 782.
Porealizačné zameranie stavby vyhotovil Ján Ďuriš – Geoplán, Prekážka 726/27, 033 01 Liptovský Hrádok, IČO
34 842 471.
Nedostatky a nedorobky zistené na stavbe:
Neboli zistené.
Podmienky povolenia na predčasné užívanie stavby:
1. Splašková kanalizácia bude počas skúšobnej prevádzky prevádzkovaná odborne spôsobilou osobou, zaškolenou
na obsluhu čerpacej stanice odpadových vôd – Ing. Branislav Janík.
2. Do doby riadnej kolaudácie stavby bude splnená podmienka SPF Bratislava - Stavebník bude mať na
stavbou dotknuté pozemky vo vlastníctve Slovenskej republiky v správe SPF najneskôr do vydania kolaudačného
rozhodnutia zriadené vecné bremeno, ktoré bude po kolaudácii zapísané v príslušnom katastri nehnuteľností a to
odplatne v prospech SPF. Súčasťou zmluvy o zriadenie vecného bremena bude na náklady stavebníka vyhotovený
geometrický plán podľa skutočného vedenia a uloženia stavby.
3. Ku kolaudácii stavby je potrebné predložiť zmluvu o prevode vlastníckeho práva verejnej kanalizácie na subjekt
verejného práva (obec Jamník).
4. Dokončenú stavbu možno trvalo užívať len na základe právoplatného kolaudačného rozhodnutia.
5. K návrhu na vydanie kolaudačného rozhodnutia žiadateľ predloží všetky doklady vyplývajúce z podmienok pre
realizáciu stavby tohto povolenia a doklady primerane podľa ustanovení § 17 a § 18 Vyhlášky Ministerstva životného
prostredia Slovenskej republiky č. 453/2000 Z. z., ktorou sa vykonávajú niektoré ustanovenia stavebného zákona v
znení neskorších predpisov (ďalej len ,,Vyhláška").
Rozhodnutie o námietkach účastníkov konania:
V konaní účastníci konania neuplatnili námietky proti dočasnému užívaniu stavby na skúšobnú prevádzku.
Odôvodnenie
Navrhovateľ, Regionálny rozvoj Liptova s. r. o., Ul. 1. mája 112, 03101 Liptovský Mikuláš, IČO 36 758 434, podal
dňa 21. 02. 2025 na Okresný úrad Liptovský Mikuláš, odbor starostlivosti o životné prostredie (ďalej len OÚ LM,
OSŽP), návrh na vydanie dočasného užívania stavby na skúšobnú prevádzku pre vodnú stavbu: „IBV Jamnická
vyhliadka„ v rozsahu stavebných objektov SO 03 Splašková kanalizácia, SO 03.1 Prečerpávanie splaškových
odpadových vôd a „IBV Jamnická vyhliadka II.“ v rozsahu stavebných objektov SO 03 Splašková kanalizácia, k. ú.
Jamník, okres Liptovský Mikuláš. Uvedeným dňom bolo začaté vodoprávne konanie.
Okresný úrad Liptovský Mikuláš, odbor starostlivosti o životné prostredie, úsek štátnej vodnej správy (ďalej OÚ
LM, OSŽP, ŠVS) povolil výstavbu uvedených stavieb podľa § 26 ods. 1 vodného zákona rozhodnutím č. OU-LM-
OSZP-2022/005560-009 zo dňa 02. 09. 2022, č. OU-LM-OSZP-2023/004165-004 zo dňa 26. 04. 2023 a č. OU-LM-
OSZP-2023/002812-005 zo dňa 03. 05. 2023.
OU-LM-OSZP-2025/004339-0021406/2025
3 / 4
Stavebník k návrhu doložil v zmysle § 17 ods. 2 Vyhlášky kompletnú predpísanú sprievodnú technickú
dokumentáciu, ktorá je súčasťou spisu a bude uložená v archíve. Vo vodoprávnom konaní boli predložené nasledovné
doklady: Zápis o odovzdaní a prevzatí stavby, zápis o skúške tesnosti kanalizačného potrubia, stavebný denník,
geodetické porealizačné zameranie vodných stavieb, certifikáty a vyhlásenia o zhode od použitých stavebných
materiálov, čestné prehlásenie o likvidácii odpadov.
Po preskúmaní predloženého návrhu OÚ LM, OSŽP úradným listom č. OU-LM-OSZP-2025/004339–002 zo dňa
27. 02. 2025 v súlade s § 73 ods. 6 vodného zákona, oznámil účastníkom konania začatie vodoprávneho konania, za
účelom prerokovania žiadosti nariadil ústne pojednávanie na 14. apríla 2025. Zároveň účastníkov konania a dotknuté
orgány upozornil, že svoje námietky a pripomienky môžu uplatniť najneskôr pri ústnom pojednávaní, inak sa nebudú
brať do úvahy.
Podľa § 84 ods. 2 stavebného zákona: „Ak na posúdenie spôsobilosti stavby na užívanie treba zhodnotiť priebeh
skúšobnej prevádzky alebo jej časového úseku, stavebný úrad po dohode s dotknutými orgánmi rozhodne o
dočasnom užívaní stavby na skúšobnú prevádzku a určí jej podmienky.“
Na vodoprávnom konaní a v rámci miestnej obhliadky bolo zistené, že stavba bola zhotovená v súlade s projektovou
dokumentáciou overenou v stavebnom konaní. Porovnaním projektovej dokumentácie overenej v stavebnom konaní
so skutočným zameraním stavby boli zistené len nepatrné zmeny a odchýlky od pôvodnej PD, tieto nie sú
takého charakteru, ktoré by bolo potrebné odsúhlasiť v novom stavebnom konaní. Odchýlky spočívajú len v
nepatrných zmenách dĺžky potrubí, ktoré vyplynuli z podmienok na stavenisku. Podľa § 82 ods. 4 stavebného zákona
drobné odchýlky od overenej projektovej dokumentácie stavby, stavebný úrad vzal na vedomie, boli zakreslené do
projektovej dokumentácie.
Stavebný úrad preskúmal doklady vzťahujúce sa k § 17 a § 18 Vyhlášky, preukazujúce výsledky predpísaných
skúšok a konštatoval, že vodná stavba je schopná dočasnej a bezpečnej prevádzky. Z hľadiska užívateľnosti stavby
bolo v konaní a na podklade dokladov predložených stavebníkom preukázané, že stavba je spôsobilá na riadne a
bezpečné užívanie. Stavba bola zrealizovaná tak, že počas jej užívania bude vyhovovať základným požiadavkám
podľa ustanovenia § 43d stavebného zákona, čo bolo doložené osvedčeniami o použitých materiáloch a stavebných
výrobkoch a bolo dosvedčené správami o vykonaných skúškach. Dočasným užívaním stavby nebude ohrozený život
a zdravie osôb, ani životné prostredie. Nedorobky neboli zistené. Orgán štátnej vodnej správy po vykonanom konaní
skonštatoval, že stavba v uvedenom rozsahu je dokončená a funkčná.
Na konaní boli účastníci konania v súlade s § 33 ods. 2 správneho poriadku zoznámení so všetkými podkladmi pred
vydaním rozhodnutia, dostali možnosť sa k nim vyjadriť, táto skutočnosť je uvedená v zápisnici z konania.
Účastníci konania na kolaudačnom konaní nevzniesli pripomienky, ktoré by bránili vydať povolenie na dočasnú
skúšobnú prevádzku na vodnú stavbu. Skutočné realizovanie stavby a jej užívanie nebude ohrozovať záujmy
spoločnosti, predovšetkým z hľadiska ochrany života a zdravia osôb, životného prostredia a bezpečnosti práce. Podľa
preskúmaných dokladov stavba je bez nedostatkov a je spôsobilá bezpečného užívania, preto orgán štátnej vodnej
správy rozhodol tak, ako je uvedené vo výrokovej časti tohto rozhodnutia.
Poučenie
Proti tomuto rozhodnutiu je možné podať odvolanie v zmysle § 53 a § 54 správneho poriadku na Okresný úrad
Liptovský Mikuláš, odbor starostlivosti o životné prostredie do 15 dní odo dňa oznámenia tohto rozhodnutia.
Rozhodnutie možno preskúmať súdom, návrh na preskúmanie tohto rozhodnutia súdom je možné podať až po
vyčerpaní riadneho opravného prostriedku v správnom konaní.
Podľa 73 ods. 6 vodného zákona sa toto oznámenie doručí verejnou vyhláškou účastníkom konania. Zverejnenie
verejnej vyhlášky musí byť uskutočnené v zmysle § 3 ods. 5 a § 26 ods. 2 správneho poriadku. Doručenie verejnou
vyhláškou sa vykoná tak, že sa písomnosť vyvesí po dobu 15 dní na úradnej tabuli správneho orgánu. Posledný deň
tejto lehoty je dňom doručenia. Správny orgán zverejňuje písomnosť súčasne na svojom webovom sídle.
OU-LM-OSZP-2025/004339-0021406/2025
4 / 4
OÚ LM, OSŽP – úradná tabuľa:
Vyvesené dňa: ................................... Zvesené dňa: ...............................
Ing. Denisa Oravcová
vedúca odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10007
Doručuje sa
Verejná vyhláška, ,
Na vedomie
Regionálny rozvoj Liptova s.r.o., 1.mája 112, 031 01 Liptovský Mikuláš 1
Obec Jamník, Jamník 192, Jamník
Urbárske pozemkové spoločenstvo Jamník, Jamník 46, Jamník, Liptovský Mikuláš
Slovenský pozemkový fond, Búdkova 36, 817 15 Bratislava 1
Liptovská vodárenská spoločnosť, a.s., Revolučná 595, 031 05 Liptovský Mikuláš 5
Stredoslovenská distribučná a. s., Pri Rajčianke 2927/8, Žilina
SPP - distribúcia a.s., Mlynské Nivy 44/b, 825 11 Bratislava 25
SLOVENSKÝ VODOHOSPODÁRSKY PODNIK, štátny podnik, Povodie horného Váhu, odštepný závod, Jána
Jančeka 36, Ružomberok
Hydromeliorácie, štátny podnik, Vrakúnska 29, 825 63 Bratislava 211
Správa ciest ŽSK, M. Rázusa 104, 010 01 Žilina 1
Krajský pamiatkový úrad, Mariánske námestie 19, 010 01 Žilina 1
Slovak Telekom a.s., Bajkalska 28, Bratislava, 817 21 Bratislava 1
OU-LM-OSZP-2025/004339-0021406/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[Jamnická vyhliadka, IBV Jamnická vyhliadka II, SO 03 Splašková kanalizácia
- žiadosť o vydanie povolenia na skúšobnú prevádzku]
Identifikátor:
OU-LM-OSZP-2025/004339-0021406/2025
Autorizácia elektronického dokumentu
Dokument autorizoval:
Viktor Bátora
Oprávnenie:
1109 , podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu s pripojenou kvalifikovanou elektronickou časovou pečiatkou
Deklarovaný dátum a čas autorizácie:
21.05.2025 08:10:50 časové pásmo +02:00
Dátum a čas vystavenia kvalifikovanej časovej
pečiatky:
21.05.2025 08:11:12 časové pásmo +02:00
Označenie listov, na ktoré sa autorizácia vzťahuje:
OU-LM-OSZP-2025/004339-0021406/2025
Informácia o vyhotovení doložky o autorizácii
Doložku vyhotovil:
Ing. Milota Kustrová, PhD.
Funkcia alebo pracovné
zaradenie:
referent
Označenie orgánu verejnej moci:Okresný úrad Liptovský Mikuláš
IČO: 00151866
Dátum vytvorenia doložky:
21.05.2025
Podpis a pečiatka: