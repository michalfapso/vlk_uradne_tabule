**GeoBan Žilina, s.r.o.**
✉ Bytčická 89, 010 09 Žilina

✉ mobil: 0903/553 531, 0903 553 532
✉ e-mail: geoban@geoban-za.sk

Okresný úrad Žilina
Okresný úrad Martin
Odbor starostlivosti o životné prostredie
štátna správa ochrany vôd

18. 08. 2023
42/01/2023 - 23/094696
(AP) (OH)

Námestie S. H. Vajanského 1
036 58 MARTIN

**Vec:** **Žiadosť o povolenie na zasypávanie odkrytých podzemných vôd podľa § 23, ods. 1, písm. e) vodného zákona č. 364/2004 Z.z. v dôsledku likvidácie vyťaženej časti ložiska štrkopieskov podľa Plánu likvidácie vyťaženej časti ložiska štrkopieskov Sučany - Malé Dielce rok 2023**

Na základe priloženého Plnomocenstva zo dňa 31.05.2023 udeleného organizáciou: PREFA Invest, a.s., so sídlom: Podhradská cesta 2, 038 52 Sučany, IČO: 46 887 741 č. banského oprávnenia: 1450-2768/2013, Vás žiadame, ako dotknutý orgán štátnej správy ochrany vôd o povolenie na zasypávanie odkrytých podzemných vôd podľa § 23, ods. 1, písm. e) vodného zákona č. 364/2004 Z.z. v dôsledku plánovanej činnosti vykonávanej banským spôsobom - likvidácia vyťaženej časti ložiska štrkopieskov Sučany - Malé Dielce podľa Plánu likvidácie vyťaženej časti ložiska štrkopieskov Sučany - Malé Dielce rok 2023.

Na ložisku Sučany v časti s miestnym názvom Malé Dielce sú v súčasnosti otvorené tri vyťažené ťažobné jamy (vodné plochy) - smer západ, východ, oddelené od seba ponechanými piliermi. Medzi západnou a strednou ťažobnou jamou je to ochranný pilier vzdušného vedenia VN linky, ktorý musí ostať zachovaný. Medzi strednou a východnou ťažobnou jamou pilier tvoria nedoťažený priestor prístupová komunikácia k priestoru plánovanej likvidácie.

V strednej ťažobnej jame je t.č. povolená činnosť vykonávaná banským spôsobom - dobývanie štrkopieskov do 31.12.2023 na základe Rozhodnutia o umiestnení stavby "Ťažba štrkopieskov v chránenom ložiskovom území Sučany - č.991/94/2007-Do, ktoré vydala Obec Sučany, dňa 10.01.1994, Rozhodnutia o povolení dobývania ložiska nerastov (štrkopieskov) a povolení na užívanie ložiska štrkopieskov Sučany, na roky 2016-2023, č.23-2832/2017, ktoré vydal Obvodný banský úrad v Banskej Bystrici, dňa 23.10.2017 a Rozhodnutia o povolení dobývania ložiska nevyhradeného nerastu podľa Plánu využívania ložiska štrkopieskov Sučany, na roky 2018-2022, č.14-1045/2021, ktoré vydal Obvodný banský úrad v Banskej Bystrici, dňa 27.05.2021. Zásoby štrkopieskov sú v tejto časti ložiska vyťažené a táto vyťažená jama tvorí súčasnú vodnú plochu oddelenú od východnej vyťaženej ťažobnej jamy.
Povolenia činnosti vykonávanej banským spôsobom dobývania štrkopieskov predchádzalo vydanie Rozhodnutia vydaného v zisťovacom konaní k oznámeniu o zmene navrhovanej činnosti podľa „Plánu využívania ložiska štrkopieskov Sučany na roky 2016 - 2023", č. 7865/2016-1.7/crh, ktoré vydalo Ministerstvo životného prostredia SR, dňa 02.11.2016 a vydanie Rozhodnutia - povolenie na odkrytie hladiny podzemných vôd v dôsledku ťažby piesku, štrku alebo iných nevyhradených nerastov, č.OU-MT-OSZP-2019/006714, ktoré vydal Okresný úrad Martin, odbor starostlivosti o životné prostredie, štátna správa ochrany vôd, dňa 10.10.2019.
Práce uvedené v rozhodnutia sú právnymi prílohami č. 3, 4.1 a2 a3, 4.5 priloženého projektu.

V záujmom užemí, na ktorom organizácia plánuje vykonať likvidáciu podľa Plánu likvidácie vyťaženej časti ložiska štrkopieskov Sučany - Malé Dielce, rok 2023, sú vyťažené zásoby štrkopieskov a táto vyťažená jama tvorí súvislú vodnú plochu s výškou hladiny odkrytých podzemných vôd.
Jedná sa o časť strednej vyťaženej ťažobnej jamy ložiska Sučany - Malé Dielce s plochou 4,752 ha vyčlenená C-KN parcelami parč. č.: 3203/72, 3203/73, 3203/80, 3203/87, 3203/88, 3203/89 a 3203/90 v k.ú. Sučany.

Organizácia v zmysle Plánu likvidácie ložiska plánuje zaviesť vyťaženú vyťaženú časť ložiska vhodným zavážkovým materiálom - inertným ťažobným odpadom, ktorý vznikol v minulosti pri dobývaní štrkopieskov - sutinová (technologická skrývka) a odpad z triedenia podľa z.č. 514/2008 Z.z. o nakladaní s odpadom z ťažobného priemyslu a o zmene a doplnení niektorých zákonov, v znení neskorších predpisov, v priemernej hrúbke 7,5 m, t.j. do výšky 0,3 m pod okolitý terén, v množstve 396 800 m³.
Vyťažená časť ložiska môže byť zavážaná aj nekontaminovanou zeminou a iným prirodzene sa vyskytujúcim materiálom. Vykopané počas stavebných prác, ktorý je možné podľa § 2 ods. 3) zákona č. 514/2014 Z.z. o odpadoch a o zmene a doplnení niektorých zákonov, v znení neskorších predpisov považovať za vedľajší produkt. Nekontaminovaná zemina a iný prirodzene sa vyskytujúci materiál pre zaradenie ako vedľajší produkt musí spĺňať špecifické požiadavky uvedené v §5 vyhlášky č. 344/2022 Z.z. o stavebných odpadoch a odpadov z demolácií.
V rámci rekultivačných prác budú na vzniknutú plochu navezené a rozprestreté podorničné vrstvy v hrúbke 0,3 m v množstve 11 700 m³.

Celé územie ložiska nevyhradeného nerastu - štrkopieskov Sučany sa v zmysle územného plánu Obce Sučany nachádza na ploche, ktorá je podľa funkčných urbanistických regulatívov určená ako PLOCHA VÝROBY označenia V4 (Ťažba nevyhradeného nerastu) a VI (priemyselná výroba s možným negatívnym vplyvom na životné prostredie). To znamená, že po tejto ploche bola zákonná realizovaná ťažba nevyhradeného nerastu a následne bude táto plocha zlikvidovaná - zavezená na pôvodný stav terénu a využívaná ako PLOCHA VÝROBY.

Dôvodom plánovaných likvidačných prác na ložisku Sučany je, v zmysle §5 Nariadenia vlády SR č.520/1991 Zb. o podmienkach využívania ložísk nevyhradených nerastov, postupné znižovanie vyťažených priestorov ložiska do pôvodného stavu terénu pred ťažbou štrkopieskov, t.j. zabránenie následkov dobývania a navrátenie územia na ďalšie využitie tak, aby takto vytvorená plocha mohla byť ďalej využívaná v zmysle územného plánu Obce Sučany, ako PLOCHA VÝROBY označená ako VI (priemyselná výroba s možným negatívnym vplyvom na životné prostredie) podľa funkčných urbanistických regulatívov.
Postupnou likvidáciou - zasypaním vyťažených ťažobných jám bude zabezpečená bezpečnosť na vyťaženom priestore ložiska Sučany - Malé Dielce a pozemky dotknuté ťažbou budú prinavrátené do druhu pozemku orná pôda, ako sú evidované v katastri nehnuteľností.

Vaše povolenie na zasypávanie odkrytých podzemných vôd podľa § 23, ods. 1, písm. e) vodného zákona č. 364/2004 Z.z. v dôsledku plánovanej činnosti vykonávanej banským spôsobom - likvidácia vyťaženej časti ložiska štrkopieskov Sučany - Malé Dielce podľa Plánu likvidácie vyťaženej časti ložiska štrkopieskov Sučany - Malé Dielce rok 2023 bude prílohou k našej žiadosti o povolenie plánovanej činnosti podľa Plánu likvidácie vyťaženej časti ložiska štrkopieskov Sučany - Malé Dielce rok 2023, na príslušný Obvodný banský úrad v Banskej Bystrici.

Prílohou tejto žiadosti je projektová dokumentácia Plán likvidácie vyťaženej časti ložiska štrkopieskov Sučany - Malé Dielce rok 2023.

Za skoré vybavenie našej žiadosti Vám vopred ďakujeme.

S pozdravom

V Žiline, dňa 15.08.2023

Vypracoval: Ing. Ivana Milcová, banský projektant, +421 903 553 531

Ing. Ivana Milcová
konateľ
**GeoBan Žilina, s.r.o.**
Bytčická 89, 010 09 Žilina
IČO: 46363823, DIČ: SK2023380822
IČ DPH: SK2120080822

---

**GeoBan Žilina, s.r.o.**
IČO: 46363823
DIČ: SK2023380822
IČ DPH: SK2120080822

✉ adresa: Bytčická 89, 010 09 Žilina
✉ mobil: 0903 553 531, 0903 553 532
✉ e-mail: geoban@geoban-za.sk

Banka: Prima banka Slovensko a.s.
Číslo účtu: 8751661001 / 5600
IBAN: SK95 5600 0000 0087 5166 1001
SWIFT: KOMASK2X