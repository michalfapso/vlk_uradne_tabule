Informácia pre verejnosť o plánovanom výrube podľa § 47 ods. 7 zákona  č. 
543/2002 Z.z. o ochrane prírody a krajiny v znení neskorších predpisov. 
 
K spisu číslo: OU-DK-OSZP-2025/005735 
Okresný úrad Dolný Kubín, odbor starostlivosti o životné prostredie, ako príslušný 
orgán štátnej správy ochrany prírody a krajiny podľa § 5 zákona č. 525/2003 Z.z.  o štátnej 
správe starostlivosti o životné prostredie a o zmene  a doplnení niektorých zákonov v znení 
neskorších predpisov v súlade s § 47 ods. 7 zákona č. 543/2002 Z.z. o ochrane prírody 
a krajiny v znení neskorších predpisov (ďalej len „zákon č. 543/2002 Z.z. o ochrane prírody 
a krajiny“) zverejňuje Oznámenie o výrube drevín a krovín v koryte a brehových porastoch 
Žaškovského potoka v k.ú. Žaškov doručené dňa 02.05.2025 od oznamovateľa: Slovenský 
vodohospodársky podnik, š.p. OZ Piešťany, Správa povodia horného Váhu,J. Jančeka 36, 034 
01 Ružomberok, IČO: 36 022 047. 
Výrub bude uskutočnený v súvislosti so správou vodného toku a z dôvodu potreby 
zabezpečenia ochrany územia pred povodňami. 
Výrub sa bude vykonávať v mesiaci máj 2025 – máj 2026 v koryte a brehových 
porastoch Žaškovského potoka v k.ú. Žaškov, rkm 0,000 – 4,300 na základe zákona č. 364/2004 
Z.z. o vodách, § 48 ods. 3 c, § 49 ods. 1b, v znení neskorších predpisov v súvislosti so správou 
vodného toku a potreby zabezpečenia ochrany územia pred povodňami v zmysle zákona č. 
7/2010 Z.z. o ochrane pred povodňami, § 36 ods.5 v znení neskorších predpisov. 
Orgán ochrany prírody v lehote 15 pracovných dní od doručenia oznámenia podľa 
§ 47 ods. 7 zákona č. 543/2002 Z.z. o ochrany prírody a krajiny koná v súlade s  § 47 ods. 
8 písm. a) až c) zákona č. 543/2002 Z.z. o ochrane prírody a krajiny. 
V zmysle § 81 ods. 2 písm. m) zákona č. 543/2002 Z.z. o ochrane prírody a krajiny sa 
všeobecné predpisy o správnom konaní (zákon č. 71/1967 Zb. o správnom konaní v znení 
neskorších predpisov) nevzťahujú na konanie podľa § 47 ods. 8 zákona č. 543/2002 Z.z. 
o ochrane prírody a krajiny.