Informácia pre verejnosť o plánovanom výrube podľa § 47 ods. 7 zákona  č. 543/2002 Z.z. 
o ochrane prírody a krajiny v znení neskorších predpisov 
K spisu číslo: OU-DK-OSZP-2025/005766 
Okresný úrad Dolný Kubín, odbor starostlivosti o životné prostredie, ako príslušný 
orgán štátnej správy ochrany prírody a krajiny v súlade s § 47 ods. 7 zákona č. 543/2002 Z.z. 
o ochrane prírody a krajiny v znení neskorších predpisov (ďalej len „zákon č. 543/2002 
Z.z. o ochrane prírody a krajiny“) zverejňuje Oznámenie o výrube drevín – odstránenie 
a okliesnenie drevín a iných porastov v ochrannom pásme pod elektrickým vedením,  
doručené dňa 19.05.2025 od oznamovateľa: Katarína Piliarová, Záhradná 13, 976 66 Polomka, 
IČO: 404 903 19.  Výrub porastov bude uskutočňovaný z dôvodu ohrozenia bezpečnosti alebo 
spoľahlivosti prevádzky energetických zariadení,  na základe splnomocnenia č. 24-001/2025 zo 
dňa 30.04.2025 od firmy Stredoslovenská distribučná, a.s., Pri Rajčianke 2927/8, 010 47 Žilina, 
IČO: 36 442 151. 
 
V zmysle § 11 ods. 1 písm. b) v spojení s § 43 zákona č. 251/2012 Z.z. o energetike 
bude v rámci pravidelnej údržby elektrických vedení vykonaný výrub porastov v okrese Dolný 
Kubín: 
• na linke č. 137 v k.ú. Vyšný Kubín, Leštiny, Osádka, Pokrývač, Malatiná. 
Orgán ochrany prírody v lehote 15 pracovných dní od doručenia oznámenia podľa            
§ 47 ods. 7 zákona č. 543/2002 Z.z. o ochrany prírody a krajiny koná v súlade s § 47 ods. 8 
písm. a) až c) zákona č. 543/2002 Z.z. o ochrane prírody a krajiny. 
V zmysle § 81 ods. 2 písm. m) zákona č. 543/2002 Z.z. o ochrane prírody a krajiny sa 
všeobecné predpisy o správnom konaní (zákon č. 71/1967 Zb. o správnom konaní v znení 
neskorších predpisov) nevzťahujú na konanie podľa § 47 ods. 8 zákona č. 543/2002 Z.z. 
o ochrane prírody a krajiny a teda nie je možné sa prihlásiť do konania.