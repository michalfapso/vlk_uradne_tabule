OKRESNÝ ÚRAD PREŠOV
odbor starostlivosti o životné prostredie
Námestie mieru 3, 080 01 Prešov

OKRESNÝ ÚRAD ŽILINA
odbor starostlivosti o životné prostredie
Vysokoškolákov 8556/33B,
010 08 Žilina

Č. OU-PO-OSŽP1-2024/030461
č. OU-ZA-OSŽP1-2024/060979

## ZOZNAM VYHRADENÝCH MIEST (BUDOVY)*
NA ÚZEMÍ TATRANSKÉHO NÁRODNÉHO PARKU
V PREŠOVSKOM A ŽILINSKOM KRAJI
č. TP6/2024 zo dňa 26. 08. 2024

Okresný úrad Prešov, odbor starostlivosti o životné prostredie a Okresný úrad Žilina, odbor starostlivosti o životné prostredie ako príslušné orgány štátnej správy starostlivosti o životné prostredie vo veciach ochrany prírody a krajiny podľa § 4 ods. 1 zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých zákonov v znení neskorších predpisov v spojení s § 64 ods. 1 písm. c) zákona č. 543/2002 Z. z. o ochrane prírody a krajiny v znení neskorších predpisov (ďalej len „zákon OPaK") a podľa § 14 ods. 1 písm. b) a ods. 4, podľa § 15 ods. 1 písm. a) v znení § 14 ods. 1 písm. b) a ods. 5 a podľa § 16 ods.1 písm. a) v znení § 14 ods. 3 písm. b) a ods. 5 zákona OPaK a po dohode so Správou Tatranského národného parku so sídlom v Tatranskej Lomnici, Tatranská Lomnica 14066, 059 60 Vysoké Tatry – Tatranská Lomnica

**zverejňujú**

**zoznam vyhradených miest**
**na území Tatranského národného parku (ďalej len „TANAP")**
**v Prešovskom a Žilinskom kraji, na ktorých**

1.  **v zmysle zákona OPaK neplatí zákaz organizovať** verejné telovýchovné, športové a turistické podujatie, ako aj iné verejnosti prístupné spoločenské podujatie,
2.  **v zmysle zákona OPaK neplatí zákaz použiť zariadenia spôsobujúce hlukové efekty** mimo uzatvorených stavieb, ktorým je zariadenie na reprodukciu slova a hudby a nevyžaduje sa súhlas na použitie takéhoto zariadenia.

Nedodržanie podmienok (obmedzení) určených pre činnosť na vyhradenom mieste, je vykonávaním činnosti, ktorá je v zmysle zákona OPaK zakázaná alebo si vyžaduje reguláciu súhlasom.

|                 | Telefón           | Fax       | E-mail             | Internet           | IČO        |
| :-------------- | :---------------- | :-------- | :----------------- | :----------------- | :--------- |
| OKRESNÝ ÚRAD PREŠOV | +421/51/7082 291 |           | ouzp.po@minv.sk    | www.minv.sk        |            |
| OKRESNÝ ÚRAD ŽILINA | +421/41/7335672 |           | ouzp.za@minv.sk    | www.minv.sk        |            |

AD 1/

Činnosť: organizovanie verejného telovýchovného, športového a turistického podujatia, ako aj iného verejnosti prístupného spoločenského podujatia (ďalej len „podujatie")
[§ 14 ods. 1 písm. e) zákona OPaK, § 15 ods. 1 písm. a) v znení § 14 ods. 1 písm. e) zákona OPaK a § 16 ods. 1 písm. a) v znení § 14 ods. 1 písm. e) zákona OPaK]
Vymedzenie miesto: všetky budovy vrátane ich terás*, najmä hotely, reštaurácie, penzióny, chaty, kiná, kostoly, múzeá, montované objekty s protihlukovými stenami, ktoré sa nachádzajú na území TANAP v Prešovskom a Žilinskom kraji
Stupeň ochrany: 3., 4. a 5. stupeň územnej ochrany na území TANAP
Časové obmedzenie vykonávania činnosti: organizovanie podujatia je možné celoročne bez časového obmedzenia
Ostatné obmedzenia (podmienky) vykonávania činnosti: nie sú (viď* poznámku uvedenú nižšie)

* budova vrátane jej terasy – pre potreby tohto zoznamu sa budovou a k nej priliehajúcou terasou rozumie pozemná stavba, pričom vlastná budova má obvodové múry a je zastrešená a terasa k nej priliehajúca nemusí mať obvodový múr ani strechu; vlastná budova je v zmysle zákona OPaK povoľovaná za uzatvorenú stavbu a jej priliehajúca vonkajšia terasa sa nepovoľuje za uzatvorenú stavbu

AD 2/

Činnosť: použitie zariadenia spôsobujúceho hlukové efekty mimo uzatvorených stavieb, ktorým je zariadenie na reprodukciu slova a hudby
[časť B § 13 ods. 2 písm. n) a § 14 ods. 1 písm. f) zákona OPaK]
Stupeň ochrany: 2. a 3. stupeň územnej ochrany na území TANAP
Vymedzenie miesto:
– územie v 2. stupni ochrany v hraniciach zastavaného územia obce** na území TANAP v Prešovskom a Žilinskom kraji;
– terasa v 2. stupni ochrany priliehajúca k uzatvoreným stavbám, ktoré sa nachádzajú v hraniciach zastavaného územia obce, na území TANAP v Prešovskom a Žilinskom kraji
Časové obmedzenie vykonávania činnosti: použitie zariadenia spôsobujúceho hlukové efekty je možné celoročne, v prípade terás s časovým obmedzením od 08:00 hod. – 22:00 hod.
Ostatné obmedzenia (podmienky) vykonávania činnosti:
Ekvilentná hladina A akustického tlaku (LAeq) počas trvania podujatia konaného v:
a) zastavanom území obce/mesta v čase od 08:00 hod. – 22:00 hod. neprekročí 95 % hladinu A akustického tlaku (LA95)*** vo vzdialenosti 200 m od hranice zastavaného územia obce/mesta a vo výške 4 m nad terénom o viac ako 15 dB,
b) mimo zastavaného územia obce/mesta v čase od 08:00 hod. – 20:00 hod. neprekročí 95 % hladinu A akustického tlaku (LA95) vo vzdialenosti 100

m od miesta konania a vo výške 4 m nad terénom o viac ako 15 dB.

** zastavané územie obce – územie špecifikované v katastri nehnuteľností a tam označené kódom 1
*** 95 % hladina A akustického tlaku (LA95) – odhad hladiny reziduálneho zvuku (zvuku pozadia) v čase konania podujatia pri zistených meteorických podmienkach v požadovanej vzdialenosti

**Poznámka:** Ostatné ustanovenia zákona OPaK o zakázaných činnostiach a činnostiach vyžadujúcich súhlas v 2., 3., 4. a 5. stupni územnej ochrany zostávajú nedotknuté (napr. zákaz použiť zariadenia spôsobujúce svetelné efekty, najmä ohňostroj, laserové zariadenia v 3. stupni územnej ochrany a ich použitie bez súhlasu mimo zastavaného územia obce v 2. stupni územnej ochrany, zákaz použiť zariadenia spôsobujúce svetelné a hlukové efekty mimo zastavaného územia obce v 3., 4. a 5. stupni územnej ochrany, zákaz rušiť pokoj a ticho v území v 5. stupni územnej ochrany, umiestnenia prenosného zariadenia ako je predajný stánok, prístrešok, konštrukcia alebo zariadenie na slávnostnú výzdobu a postavenie budov bez súhlasu za hranicami zastavaného územia obce v 3. až 5. stupni územnej ochrany).

**ZAČIATOK PLATNOSTI** zoznamu vyhradených miest: **od 28. 08. 2024.**

**KONIEC PLATNOSTI** zoznamu vyhradených miest: bez určenia, najdlhšie do doby zrušenia vyhradených miest príslušným orgánom štátnej správy ochrany prírody a krajiny takým spôsobom, ako bolo vykonané zverejnenie zoznamu vyhradených miest.

Ak v priebehu obdobia platnosti tohto zoznamu vyhradených miest bude zistená potreba, upraviť podmienky pre vykonávanie činnosti na vyhradených miestach z hľadiska záujmov ochrany prírody, vykoná tak Okresný úrad Prešov a Okresný úrad Žilina spôsobom ako bolo vykonané zverejnenie tohto zoznamu vyhradených miest.

Okresný úrad Žilina
odbor starostlivosti o životné prostredie
Ing. Dagmar Grófová
vedúci odboru
starostlivosti o životné prostredie
OU Žilina

Okresný úrad Prešov
odbor starostlivosti o životné prostredie
Námestie mieru 3
080 01 Prešov

PaedDr. Miroslav Benko, PhD., MBA, LL.M.
vedúci odboru
starostlivosti o životné prostredie
OU Prešov