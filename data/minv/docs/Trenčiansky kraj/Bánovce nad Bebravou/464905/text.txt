OKRESNÝ ÚRAD
BÁNOVCE NAD BEBRAVOU
Odbor starostlivosti o životné prostredie
Nám. Ľ. Štúra 7/7, 95701 Bánovce nad Bebravou

Č.: OU-BN-OSZP-2022/010361-004 Bánovce nad Bebravou, dňa 12.12.2022

# VEREJNÁ VYHLÁŠKA

**Vec**
Brezolupy – zásobovanie obce pitnou vodou“ - kolaudačné rozhodnutie na vodnú stavbu

## Rozhodnutie

Okresný úrad Bánovce nad Bebravou, odbor starostlivosti o životné prostredie, ako miestne a vecne príslušný orgán štátnej vodnej správy podľa ustanovení zákona č. 525/2003 Z.z. o štátnej správe starostlivosti o životné prostredie a o zmene a doplnení niektorých zákonov v znení neskorších predpisov a podľa § 61 zákona č. 364/2004 Z. z. o vodách a o zmene zákona Slovenskej národnej rady č. 372/1990 Zb. o priestupkoch v znení neskorších predpisov (vodný zákon) v platnom znení a ako špeciálny stavebný úrad podľa § 120 zákona č. 50/1976 Zb. o územnom plánovaní a stavebnom poriadku (stavebný zákon) v znení neskorších predpisov posúdil návrh v zmysle § 81 stavebného zákona a

povoľuje

stavebníkovi, ktorým je **Západoslovenská vodárenská spoločnosť, a.s., Nábrežie za hydrocentrálou 4, 949 60 Nitra, IČO 365 509 49**

**podľa § 26 vodného zákona a podľa § 82 stavebného zákona užívanie vodnej stavby:**

„Brezolupy – zásobovanie obce pitnou vodou", ktorá je zrealizovaná na pozemkoch:
*   v katastrálnom území Brezolupy parc. č. (KN „C“)- 921, 892, 933, 970, 969, 968, 967, 966, 964, 945, 980, 993, 994, 998, 995, 1000, 996, 1020, 1011
*   v katastrálnom území Dolné Naštice parc. č. (KN „E“) – 845/1, 808, 810, parc. č. (KN „E“)- 371, 809, 355, 353, 352, 351, 350, 347, 348, 349, 445.

Vodná stavba je uskutočnená v rozsahu podľa povolenia na uskutočnenie vodnej stavby vydaného Okresným úradom Bánovce nad Bebravou, odborom starostlivosti o životné prostredie, č. OU-BN-OSZP-2019/006098-003 zo dňa 16.09.2019 a podľa projektu skutočného vyhotovenia z 12/2021 vyhotoveného Ing. Patrikom Deákom, autorizovaným stavebným inžinierom.

**Vodná stavba pozostáva z nasledujúcich stavebných objektov a prevádzkových súborov:**
*   SO 01 Vodovodný privádzač
*   SO 02 NN prípojka
*   PS 01 MaR a ASRTP.
*   SO 03 Rekonštrukcia existujúceho VV (vodovodný výtlak)
*   SO 04 Prečerpávacia stanica
*   SO 05 Rozvodná sieť pitnej vody v obci Brezolupy
*   SO 06 Rozvodná sieť pitnej vody v obci Dolné Naštice
*   SO 07 Rekonštrukcia prípojok vody
*   SO 08 Prevádzková budova“

Účelom vodnej stavby je dosiahnuť bezporuchové, spoľahlivé zásobovanie obyvateľov obce Brezolupy pitnou vodou.

**Podmienky povolenia na užívanie vodnej stavby:**
1.  Zrealizovaná vodná stavba sa považuje za verejný vodovod v zmysle § 2 zákona č. 442/2002 Z.z. o verejných vodovodoch a verejných kanalizáciách v znení neskorších predpisov (ďalej len „zákon č. 442/2002 Z.z.") a jej prevádzkovateľom bude stavebník.
2.  Vodná stavba bude prevádzkovaná v súlade s požiadavkami uvedenými v zákone č. 442/2002 Z.z. a v zmysle prevádzkového poriadku verejného vodovodu.
3.  Ďalšie povinnosti na zabezpečenie verejných záujmov, na ochranu práv a oprávnených záujmov účastníkov:
    Stavebník bude rešpektovať požiadavku Regionálneho úradu verejného zdravotníctva so sídlom v Trenčíne uvedenú v záväznom stanovisku č. RÚVZ/2022/4676-4 zo dňa 30.11.2022, podľa ktorej je stavebník povinný predložiť na RÚVZ Trenčín program monitorovania pitnej vody spolu s harmonogramom odberov vzoriek so zapracovaním obce Brezolupy.

## Odôvodnenie

Stavebník, Západoslovenská vodárenská spoločnosť, a.s. Nábrežie za hydrocentrálou 4, 949 60 Nitra, podal dňa 25.10.2022 na Okresnom úrade Bánovce nad Bebravou, odbore starostlivosti o životné prostredie, návrh na kolaudáciu vodnej stavby „Brezolupy – zásobovanie obce pitnou vodou“.

Uvedeným dňom bolo v zmysle § 79 ods. 1 zákona č. 50/1976 Zb. územnom plánovaní a stavebnom poriadku (stavebný zákon) v znení neskorších predpisov začaté kolaudačné konanie.

Stavebné povolenie na uvedenú stavbu bolo vydané rozhodnutím Okresného úradu Bánovce nad Bebravou, odboru starostlivosti o životné prostredie, č. OU-BN-OSZP-2019/006098-003 zo dňa 16.09.2019. Podľa tohto stavebného povolenia sa stavba vodovodu bude považovať za verejný vodovod a jej prevádzkovanie musí byť v súlade so zákonom č. 442/2002 Z.z.

Začatie kolaudačného konania bolo účastníkom konania a dotknutým orgánom oznámené listom zo dňa 9.11.2022, ktorý mal povahu verejnej vyhlášky. Zároveň nim bolo nariadené ústne pojednávanie spojené s miestnym zisťovaním na deň 08.12.2022. V oznámení boli prizvaní účastníci upovedomení, že svoje námietky a stanoviská môžu uplatniť najneskôr pri ústnom pojednávaní, inak sa na ne neprihliadne.

Na ústnom tomto pojednávaní bolo zistené, že kolaudovaná vodná stavba bola zrealizovaná v rozsahu podľa projektovej dokumentácie, overenej vo vodoprávnom konaní. Zároveň bolo konštatované, že stavebník predložil všetky doklady k vydaniu kolaudačného rozhodnutia.

V nikoho z ďalších účastníkov konania a dotknutých orgánov nevzniesol pripomienky k vydaniu kolaudačného rozhodnutia.

Na základe predložených dokladov možno skonštatovať, že skutočné vyhotovenie stavby a jej užívanie nebude ohrozovať verejný záujem predovšetkým z hľadiska ochrany života a zdravia osôb, životného prostredia, bezpečnosti práce a technických zariadení.

Vykonaním na mieste a výsledkom z kolaudačného konania bolo možné rozhodnúť tak, ako je uvedené vo výrokovej časti tohto rozhodnutia.

**Podkladom pre vydanie rozhodnutia boli:**
*   návrh stavebníka – konaný dňa 25.10.2022
*   správa o výsledkoch skúšky vodotesnosti a výsledkoch elektrického zariadenia
*   protokoly o skúške verejného vodovodu
*   certifikáty použitých materiálov a zariadení
*   osvedčenie Technickej inšpekcie, a.s., Bratislava č. 4323/4/2022 zo dňa 13.09.2022 o skúške vyhradeného technického zariadenia
*   PD skutočného vyhotovenia z 12/2021, spracovateľ Ing. Patrik Deák, autorizovaný stavebný inžinier
*   porealizačné geodetické zameranie vodovodu zo dňa 25.9.2021 vypracované firmou GEOKO s.r.o., Topoľčany
*   vyjadrenie orgánu štátnej správy v odpadovom hospodárstve č. OU-BN-OSZP-2022/010259 zo dňa 24.10.2022
*   záväzné stanovisko RÚVZ so sídlom v Trenčíne č. RÚVZ/2022/4676-4 zo dňa 30.11.2022
*   jednoduchý záznam z kolaudačného konania zo dňa 08.12.2022
*   doklad o zaplatení správneho poplatku.

V zmysle zákona NR SR č. 145/1995 Z. z. o správnych poplatkoch v znení neskorších predpisov (Položka 62a, písm. g) bol správny poplatok uhradený hodnote 250,- eur.

**Poučenie:**

Proti tomuto rozhodnutiu je podľa § 53 a § 54 ods. 1 a 2 správneho poriadku možné podať odvolanie v lehote 15 dní odo dňa oznámenia rozhodnutia na Okresný úrad Bánovce nad Bebravou, odbor starostlivosti o životné prostredie, Nám. Ľ. Štúra 7/7, 957 01 Bánovce nad Bebravou. Rozhodnutie je preskúmateľné súdom po vyčerpaní riadnych opravných prostriedkov.

---

vedúci odboru
v z. Ing. Marián Kasala
[Signature Image]

---

**Rozhodnutie sa doručí:**

*   účastníkom konania:
    1.  Západoslovenská vodárenská spoločnosť, a.s., Nábrežie za hydrocentrálou 4, 949 60 Nitra
    2.  Obec Brezolupy: na vyvesenie verejnej vyhlášky vlastníkom pozemkov v k.ú. Brezolupy parc. č. (KN „C“)- 921, 892, 933, 970, 969, 968, 967, 966, 964, 945, 980, 993, 994, 998, 995, 1000, 996, 1020, 1011
    3.  Obec Dolné Naštice: na vyvesenie verejnej vyhlášky vlastníkom pozemkov v k.ú. Dolné Naštice parc. č. parc. č. (KN „E“) – 845/1, 808, 810, parc. č. (KN „E“)- 371, 809, 355, 353, 352, 351, 350, 347, 348, 349, 445
    4.  Okresný úrad Bánovce nad Bebravou – na vyvesenie verejnej vyhlášky ostatným účastníkom konania

*   Obec:
    5.  Obec Brezolupy, 957 01 Brezolupy
    6.  Obec Dolné Naštice, 957 01 Dolné Naštice

*   dotknutým orgánom:
    7.  Okresné riaditeľstvo hasičského a záchranného zboru, Na vŕšek 1047/3, 957 01 Bánovce/B
    8.  Regionálny úrad verejného zdravotníctva so sídlom v Trenčíne, Nemocničná 4, 911 01 Trenčín
    9.  Okresný úrad Bánovce nad Bebravou, Nám. Ľ. Štúra 7/7, 957 01 Bánovce nad Bebravou

Toto rozhodnutie sa účastníkom konania oznamuje podľa § 26 ods. 1 správneho poriadku verejnou vyhláškou a musí byť vyvesené na úradnej tabuli Obce Brezolupy, Obce Dolné Naštice a Okresného úradu Bánovce nad Bebravou a zverejnené na webovom sídle Okresného úradu Bánovce nad Bebravou.

---

Vyvesené dňa: 12. 12. 2022

Pečiatka, podpis:
[Image Placeholder - Stamp and Signature]

Zvesené dňa: __________

Pečiatka, podpis:
[Image Placeholder - Stamp and Signature]