OKR ES NÝ
ÚRAD
BÁNOVCE NAD BEBRAVOU

odbor starostlivosti o životné prostredie
Nám. Ľ. Štúra 7/7, 95701 Bánovce nad Bebravou

Č.: OU-BN-OSZP-2025/004197-004

Bánovce nad Bebravou, dňa 06.05.2025

## VEREJNÁ VYHLÁŠKA

Vec
SO 02 VN Hrašgráb", „SO 03 VN Konská", „SO 09 VN Sakova" ako súčasti stavby
„Vodozádržné opatrenia na LS Duchonka 3. etapa" - povolenie na uskutočnenie vodnej
stavby a povolenie na osobitné užívanie vôd

## ROZHODNUTIE

Okresný úrad Bánovce nad Bebravou, odbor starostlivosti o životné prostredie, ako vecne
a miestne príslušný orgán štátnej vodnej správy podľa ustanovení zákona číslo 525/2003 Z. z.
o štátnej správe starostlivosti o životné prostredie a o zmene a doplnení niektorých zákonov
v znení neskorších predpisov, podľa § 61 zákona číslo 364/2004 Z. z. o vodách a o zmene
zákona Slovenskej národnej rady č. 372/1990 Zb. o priestupkoch v znení neskorších predpisov
(vodný zákon) v platnom znení a ako špeciálny stavebný úrad v zmysle § 120 zákona číslo
50/1976 Zb. o územnom plánovaní a stavebnom poriadku (stavebný zákon) v znení neskorších
predpisov, po preskúmaní žiadosti stavebníka, predloženého projektu vodnej stavby a na
základe výsledku vodoprávneho konania

vydáva

stavebníkovi, ktorým je LESY, Slovenskej republiky, š.p., OZ Považie, Hodžova 38, 911 01
Trenčín, IČO 36038351,

**1. povolenie na uskutočnenie vodnej stavby „Vodozádržné opatrenia na
LS Duchonka 3. etapa" v zložení stavebných objektov:**

„SO 02 VN Hrašgráb",
„SO 03 VN Konská"
„SO 09 VN Saková"

podľa § 26 vodného zákona, v súlade s ustanoveniami § 66 stavebného zákona a v súlade
s ustanoveniami zákona číslo 71/1967 Zb. o správnom konaní (správny poriadok) v znení
neskorších predpisov.
Vodná stavba sa bude uskutočňovať na pozemkoch:

- parc. C-KN č. 4141/3, 4141/2, 4141/1, 4153, 4156, 4179 (VN SO 02 Hrašgráb) vo
vlastníctve Slovenskej republiky,, v správe Lesy SR, š.p., Námestie SNP 8, 975 66 Banská
Bystrica,
- parc. -C-KN č. 4167, 4165, 4169, 4179 (VN SO 03 Konská) vo vlastníctve Slovenskej
republiky, v správe Lesy SR, š.p., Námestie SNP 8, 975 66 Banská Bystrica,
- parc. C-KN č. 4059/3, 4005, 4010, 4004/2, 4065/1 (VN SO 09 Sakova) vo vlastníctve
Slovenskej republiky, v správe Lesy SR, š.p., Námestie SNP 8, 975 66 Banská Bystrica,

Územné rozhodnutie na povoľovanú vodnú stavbu vydala Obec Zlatníky dňa 24.02.2025
pod č. 4/26/2024.

**Účel a stručný popis projektu stavby:**

Účelom vodnej stavby je akumulovať odtekajúcu vodu počas povodní a transformovať
povodňovú vlnu ako aj zlepšovať prietoky riadeným vypúšťaním do vodného útvaru počas
suchého leta.

Projektová dokumentáciu z 10/2023 vypracoval Vodales, s.r.o. Zvolen, zodpovedný projektant
Ing. František Háber, autorizovaný stavebný inžinier.

Malá vodná nádrž „VN SO 02 Hrašgráb" s akumulačným objemom 1362 m3 je umiestnená na
toku Chotínka v rkm 5,7 - údolinici jelšovo-hrabového lesného porastu nevulkanickými
horninkami a vulkanickými brekciami, priepustnými neogénnymi horninami v podloží. Nádrž je
umiestnená na toku s upraveným lichobežníkovým korytom potoka na vtoku a výtoku. Kamenno
- betónová hrádza má tvar lichobežníka a koruna hrádze šírky 1,20 m dosahuje max. výšku 5,00
m nad terénom. Sklony stien drieku hrádze sú v pomere 5:1. Hydroizolácia je tvorená
kaučukovou EPDM fóliou hrúbky 1,5 mm s vrchnou kamennou dlažbou na prilahlom dne šírky
5,8 - 6,7 m. Na vtoku je spevnené koryto potoka kamennou rovnaninou 100mm, dĺžky 5m
a šírky 10 m. Pre vypúšťanie vody z nádrže a manipuláciou s vodnou hladinou sú navrhnuté dve
rúrové výpuste HDPE DN 500. Bezpečnostný prepad v strede hrádze 1m pod korunou hrádze
a má rozmery 6x1 m.
Výmera vodnej plochy: 760,5 m²
Max. objem vody: 1362 m³
Retenčný objem vody: 830 m³
Dĺžka hrádze: 33,5 m
Výška zemnej hrádze nad terénom: 5,0 m

Malá vodná nádrž „VN SO 03 Konská" s akumulačným objemom 3636 m³ je umiestnená na
toku Chotínka. údolinici jelšovo - hrabového a bukového lesného porastu nevulkanickými
horninkami a vulkanickými brekciami, priepustnými neogénnymi horninami v podloží. Nádrž je
umiestnená na toku Býšný potok s lichobežníkovým korytom potoka na vtoku a výtoku.
Kamenno - betónová hrádza má tvar lichobežníka a koruna hrádze šírky 1,20 m dosahuje výšku
nad terénom 5,00 m. Sklony stien drieku hrádze sú 5:1. Hydroizolácia je tvorená kaučukovou
EPDM fóliou hrúbky 1,5 mm s vrchnou kamennou dlažbou a štrkom na návodnej
strane hrádze a na priľahlom dne a svahu celkovej šírky5,8x6,7m. Na vtoku do VN je spevnené
koryto potoka kamennou rovnaninou hr. 200 mm, dĺžky 5 a šírky 10 m. Pre vypúšťanie vody
z nádrže a manipuláciu s vodnou hladinou sú navrhnuté dve rúrové výpuste HDPE
DN 500. Bezpečnostný prepad v strede hrádze 1m pod korunou hrádze a má rozmery 6x1 m.
Výmera vodnej plochy: 1709,1 m²
Max. objem vody: 3636 m³
Retenčný objem vody: 1360 m³

Dĺžka hrádze: 40,0 m
Výška zemnej hrádze nad terénom: 5,0 m

Malá vodná nádrž „VN SO 09 Saková" s akumulačným objemom vody 2511 m³ je umiestnená
na toku Sakova v rkm 1,1 v údolinici jelšovo - hrabového a bukového lesného porastu
nevulkanickými horninami a vulkanickými brekciami, priepustnými neogénnymi horninami
v podloží. Nádrž je umiestnená na toku s upraveným lichobežníkovým korytom potoka na vtoku
a výtoku. Kamenno-betónová hrádza má tvar lichobežníka a koruna hrádze šírky 1,2 m dosahuje
výšku nad terénom 5 m. Sklony stien drieku hrádze sú 5:1. Hydroizolácia je tvorená kaučukovou
EPDM fóliou hrúbky 1,5mm s ochranou kamennou dlažbou na priľahlom dne a svahu celkovej
šírky 5,8-6,7 m. Na vtoku do VN je spevnené koryto potoka kamennou rovnaninou hr. 200
mm, dĺžky 5 m a šírky 10 m. Pre vypúšťanie vody z nádrže a manipuláciu s vodnou hladinou sú
navrhnuté dve spodné rúrové výpuste HDPE DN 500 s nožovým posuvným uzáverom 500x500.
Bezpečnostný prepad v strede hrádze 1m pod korunou hrádze a má rozmery 6x1 m.
Výmera vodnej plochy: 1146,5 m²
Max. objem vody: 2510,94 m³
Retenčný objem vody: 920,94 m³
Dĺžka hrádze: 44,5 m
Výška zemnej hrádze nad terénom: 5,0 m

Ostatné údaje charakterizujúce vodnú stavbu: viď PD.

**A. Záväzné podmienky uskutočnenia a užívania stavby:**

1.1. Stavebníkom vodných stavieb je Lesy Slovenskej republiky, š.p., OZ Považie, Hodžova
38, 911 01 Trenčín.
1.2. Vodné stavby sa budú realizovať dodávateľsky. Stavebník je povinný do 15 dní od
ukončenia výberového konania oznámiť špeciálnemu stavebnému úradu identifikačné údaje
zhotoviteľa vodných stavieb a doložiť jeho oprávnenie na výkon stavebnej činnosti.
1.3. Povoleniu sa vzťahuje na realizáciu vodnej stavby podľa projektovej dokumentácie
z október 2023 vypracovanej Ing. Františkom Háberom, autorizovaným stavebným inžinierom,
(Vodales, s.r.o. Zvolen) overenej vo vodoprávnom konaní.
1.4. So stavbou začať najneskôr do dvoch rokov od nadobudnutia právoplatnosti tohoto
rozhodnutia. V prípade, že sa so stavbou nezačne do dvoch rokov, stratí toto povolenie platnosť.
1.5. Oznámiť začatie a ukončenie stavebných prác Okresnému úradu Bánovce nad Bebravou,
odboru starostlivosti o životné prostredie.
1.6. Prerokovať s Okresným úradom Bánovce nad Bebravou, odborom starostlivosti o životné
prostredie, zmeny projektu, ktoré by sa ukázali v priebehu prác nutné a v značnej miere by
menili technické riešenie alebo funkčno-právne vzťahy.
1.7. Nahradiť škodu spôsobenú pri výstavbe alebo prevádzke povolenej vodnej stavby v
zmysle ustanovení Občianskeho zákonníka č. 509/1991 Zb. v znení neskorších predpisov, resp.
Obchodného zákonníka č. 513/1991 Zb. v znení neskorších predpisov.
1.8. Pri realizácii stavby musia byť dodržané predpisy týkajúce sa bezpečnosti práce a
technických zariadení, ochrany zdravia a osob na stavenisku.
Rešpektovať požiadavky dotknutých orgánov uvedené v rozhodnutí Obce Zlatníky
o umiestnení stavby č. 4/26/2024 zo dňa 24.02.2025:
- OÚ Bánovce nad Bebravou, OSZP, orgánu štátnej vodnej správy č. OU-BN-OSZP-
2024/001133-002 zo dňa 07.11.2024

- OÚ Bánovce nad Bebravou, OSZP, orgánu ochrany ovzdušia č. OU-BN-OSZP-2024/002705-
002 zo dňa 27.02.2024
- OÚ Bánovce nad Bebravou, OSZP, orgánu odpadového hospodárstva č. OU-BN-OSZP-
2024/002739-002 zo dňa 27.02.2024
- OÚ Bánovce nad Bebravou, OSZP, orgánu ochrany prírody a krajiny č. OU-BNB-OSZP-
2024/002704-002 zo dňa 12.03.2024
- OÚ Bánovce nad Bebravou, OSZP, orgán posudzovania vplyvov na ŽP č. OU-BN-OSZP-
2024/008578-020zo dňa 16.10.2024
- OÚ Bánovce nad Bebravou, PLO, č. OU-BN-PLO-2024/002805-002 zo dňa 04.03.2024
- OÚ Trenčín, OSZP, odd. ochrany prírody a vybraných zložiek životného prostredia kraja,
rozhodnutie č. OU-TN-OSZP1-2024/040104-003 zo dňa 14.11.2024, ktorým sa zmenilo
rozhodnutie č. OU-TN-OSZP1-2024/01335-006 zo dňa 04.04.2024
- OÚ Trenčín, OSZP, odd. štátnej správy vôd a vybraných zložiek životného prostredia kraja
- stanovisko podľa § 16a vodného zákona č. OU-TN-OSZP2-2024/013715-004 zo dňa 29.07.2024
- SSE distribúcia, a.s., vyjadrenie č. TDPS/1836/2023/Kr zo dňa 20.12.2023
- Slovenský vodohospodársky podnik, š.p., Povodie dolného Váhu, OZ Piešťany, vyjadrenie č.
SVP 8562/2024/2, 30734/2024 zo dňa 25.04.2024.
- Krajský pamiatkový úrad Trenčín, záv. stanovisko č. Z-PUSR-018515/2024, S-
PUSR005159/2024 zo dňa 05.03.2024.
- ZSE distribúcia, a.s. stanovisko č. C0P 008785/2024 zo dňa 03.06.2024
- Slovak Telekom, a.s., vyjadrenie č. 6612422661 zo dňa 13.08.2024
- Michlovský, s.r.o., Piešťany, vyjadrenie č. BA-2987 2024 zo dňa 05.08.2024

1.10. Pred začatím realizácie stavby je stavebník povinný požiadať správcov inžinierskych
sietí o ich vytýčenie a počas realizácie stavby je povinný riadiť sa ich pokynmi.
1.11. Stavba bude dokončená v termíne do 31.12.2027.
1.12. Po ukončení výstavby požiadať Okresný úrad Bánovce nad Bebravou, odbor
starostlivosti o životné prostredie, o vydanie kolaudačného rozhodnutia podľa § 26 vodného
zákona.

**B. Majetkové záležitosti:**

Stavba sa bude uskutočňovať len na pozemkoch vo vlastníctve Slovenskej republiky,
v správe LESY Slovenskej republiky, š.p., Námestie SNP 8, Banská Bystrica.
Oprávnenia stavebníka na uskutočnenie vodnej stavby vznikajú nadobudnutím právoplatnosti
tohto rozhodnutia.

Toto stavebné povolenie neoprávňuje stavebníka k neoprávneným zásahom do práv
iných osôb a preto práva z neho plynúce môže začať vykonávať len ak nedôjde k takýmto
neoprávneným zásahom.

**C. Námietky účastníkov konania:**

Zo strany účastníkov konania a dotknutých orgánov neboli v priebehu vodoprávneho
konania, ktoré bolo začaté dňa 18.03.2025, vznesené žiadne pripomienky proti vydaniu
vodoprávneho povolenia.

**D. Všeobecné ustanovenia:**

Neoddeliteľnou súčasťou tohoto rozhodnutia je projektová dokumentácia z októbra/2023,
vypracovaná Ing. Františkom Háberom, autorizovaným stavebným inžinierom (Vodales, s.r.o.,
Zvolen), ktorej jedna sada sa potvrdená zasiela stavebníkovi a druhá sa ponecháva na Okresnom
úrady Bánovce nad Bebravou pre potreby archivovania.

**2. povolenie na osobitné užívanie vôd:**

- na vzdúvanie a iný spôsob akumulácie povrchových vôd podľa § 21 ods. 1 písm. a), bod 2.
vodného zákona a v súlade s ustanoveniami správneho poriadku.
Povolenie sa vzťahuje na vodnú stavbu „Vodozádržné opatrenia na LS Duchonka 3. etapa",
konkrétne stavebné objekty:
„SO 02 VN Hrašgráb",
„SO 03 VN Konská",
„SO 09 VN Saková"
uskutočnenie ktorých je povolené v časti 1. časti tohto rozhodnutia.

Účelom povolenia je umožniť akumuláciu odtekajúcej vody počas povodní a transformovanie
povodňovej vlny ako aj nadlepšovanie prietokov riadeným vypúšťaním do vodného útvaru počas
suchého leta.

**Podmienky povolenia na osobitné užívanie vôd:**
1. **Platnosť povolenia:** V súlade s § 21 ods. 4 písm. f) vodného zákona je toto povolenie
platné do 31.12.2034.
2. Platnosť povolenia možno podľa § 21 ods. 5 vodného zákona predĺžiť na základe včas
podanej žiadosti, ak sa nezmenia podmienky, za ktorých bolo povolenie vydané.
3. Orgán štátnej vodnej správy môže vydané povolenie zmeniť alebo zrušiť z dôvodov
uvedených v § 24 vodného zákona.
4. Vlastník vodnej stavby je povinný zabezpečiť prevádzkovanie stavby a využívanie
povolenia na vzdúvanie a iný spôsob akumulácie povrchových vôd v súlade s platným
manipulačným poriadkom pre túto vodnú stavbu.

**Odôvodnenie**

Dňa 18.03.2025 bola Okresnému úradu Bánovce nad Bebravou, odboru starostlivosti
o životné prostredie, doručená žiadosť stavebníka, ktorým je LESY Slovenskej republiky, š.p.,
OZ Považie, Hodžova 38, 911 01 Trenčín, o vydanie stavebného povolenia na vodnú stavbu
„Vodozádržné opatrenia na LS Duchonka 3. etapa"
v zložení stavebných objektov
„SO 02 VN Hrašgráb",
„SO 03 VN Konská",
„SO 09 VN Saková".

Stavebník požiadal o povolenie na osobitné užívanie vôd podľa § 21 ods. 1 písm. a/ bod
2, ktoré bude spočívať vo vzdúvaní povrchových vôd a ich akumulácii.
Uvedeným dňom (18.03.2025) bolo podľa § 18 ods. 2 zákona č. 71/1967 Zb. o správnom
konaní (správny poriadok) v znení neskorších predpisov začaté vodoprávne konanie.

Územné rozhodnutie na povoľovanú vodnú stavbu vydala Obec Zlatníky dňa 24.02.2025
pod č. 4/26/2024.
Projektovú dokumentáciu vodnej stavby „Vodozádržné opatrenia na LS Duchonka 3.
etapa" z októbra/2023 vypracoval Vodales, s.r.o., Zvolen, zodp. projektant Ing. František Háber,
autorizovaný stavebný inžinier.
Ministerstvá životného prostredia SR svojimi rozhodnutiami č. 52496/2024 -14335/2024-
4.3 zo dňa 23.10.2024, 60950/2024 14335/2024-4.3 zo dňa 23.10.2024, 60952/2024-
14335/2024-4.3 zo dňa 18.10.2024, rozhodlo, že vodné nádrže Híršgráb, Konská, Saková v obci
Zlatníky nie sú zaradené do žiadnej kategórie vodnej stavby a nie je na nich potrebné vykonávať
technicko-bezpečnostný dohľad.
Zámer vydania vodoprávneho konania bolo účastníkom konania a dotknutým orgánom oznámené
listom OU-BN-OSZP-2025/004197-002 zo dňa 03.04.2025, ktorý mal formu verejnej vyhlášky.
Nakoľko by ústne pojednávanie už neprispelo k objasneniu veci a žiadosť poskytovala
dostatočný podklad pre posúdenie navrhovanej stavby, správny orgán upustil od ústneho
pojednávania a zároveň upovedomil účastníkov konania a dotknuté orgány, že svoje námietky
môžu uplatniť v lehote osem dní od doručenia predmetného oznámenia. Nikto z účastníkov
konania a dotknutých orgánov neuplatnil v určenej lehote námietky k žiadosti o vodoprávne
povolenie.
Predložená žiadosť bola preskúmaná z hľadísk uvedených v § 62 stavebného zákona a
bolo zistené, že uskutočnením stavby nie sú ohrozené záujmy spoločnosti, ani neúmerne
obmedzené či ohrozené záujmy účastníkov konania. Povinnosť rešpektovať požiadavky
účastníkov konania a dotknutých orgánov, predložené k realizácií vodnej stavby, je uvedená
v bode 1.9. časti A. Záväzné podmienky uskutočnenia a užívania stavby.
Dokumentácia stavby spĺňa všeobecné technické požiadavky na výstavbu.
Vydanie oboch povolení (povolenie na uskutočnenie vodných stavieb, povolenie na
osobitné užívanie vôd) je v súlade s požiadavkami uvedenými v § 26, ods. 1, druhá veta,
vodného zákona.
Orgán štátnej vodnej správy v priebehu konania nezistil skutočnosti, ktoré by bránili
povoleníu vodnej stavby a povoleniu osobitného užívania vôd. Preto rozhodol tak, ako sa uvádza
vo výroku tohto rozhodnutia.

**Podkladom pre vydanie rozhodnutia boli:**
- žiadosť doručená dňa 18.03.2025
- projektová dokumentácia z októbra/2023
- výpis z LV č. 231410
- popis katastrálnej mapy
- súhlas stavebného úradu podľa § 120 stavebného zákona č. 4/26/2024 zo dňa 24.02.2025
- rozhodnutie Obce Zlatníky o umiestnení stavby č. 69/2025 zo dňa 20.03.2025
- rozhodnutie Ministerstva životného prostredia SR č. 52496/2024 -14335/2024-4.3 zo dňa
23.09.2024, 60900/2024 14335/2024-4.3 zo dňa 23.10.2024, 60952/2024-14335/2024-4.3 zo dňa
18.10.2024
- doklad o úhrade správneho poplatku.

Správny poplatok bol v zmysle zákona číslo 145/1995 Z. z. o správnych poplatkoch
v znení neskorších predpisov (Položka 60 g Sadzobníka správnych poplatkov) uhradený v
hodnote 2500,- eur.

**Poučenie:**

Proti tomuto rozhodnutiu je podľa § 53 a § 54 ods. 1 a 2 správneho poriadku možné
podať odvolanie v lehote 15 dní odo dňa oznámenia rozhodnutia na Okresný úrad Bánovce nad
Bebravou, odbor starostlivosti o životné prostredie, Nám. Ľ. Štúra 7/7, 957 01 Bánovce nad
Bebravou. Rozhodnutie je preskúmateľné súdom po vyčerpaní riadnych opravných prostriedkov.

Okresný
úrad
Bánovce
nad
Bebravou
(Stamp Image)

v.r. Ľubomír Zajac
vedúci odboru

**Rozhodnutie sa doručí:**

*   Stavebníkovi, ktorým je LESY Slovenskej republiky, š.p., OZ Považie, Hodžova 38, 911 01 Trenčín
*   Obec Zlatníky, 956 37 Zlatníky 42
*   Vodales, s.r.o., Študentská 20, 960 01 Trenčín (proj.)
*   Obec Zlatníky na vyvesenie verejnej vyhlášky ostatným účastníkom konania

**Dotknuté orgány:**

1.  Západoslovenská vodárenská spoločnosť, a.s., Nábr. za hydrocentrálou 4, 949 60 Nitra
2.  Slovak Telekom, a.s., Bajkalská 28, 817 62 Bratislava
3.  Krajský pamiatkový úrad Trenčín, K dolnej stanici 7282/20A, 911 01 Trenčín
4.  Slovenský plynárenský priemysel - distribúcia, a.s., Mlynské nivy 44/b, 825 11 Bratislava
5.  Západoslovenská distribučná, a.s., Čulenova 6, 816 47 Bratislava
6.  Ministerstvo obrany, Správa nehnuteľného majetku a výstavby, Kutuzovova 8, 832 47
    Bratislava
7.  Okresný úrad Bánovce nad Bebravou, odbor starostlivosti o životné prostredie, Bánovce
    nad Bebravou
8.  Okresný úrad Bánovce nad Bebravou, Pozemkový a lesný odbor, Bánovce nad Bebravou
9.  Okresné riaditeľstvo HaZZ Bánovce n/B, Na Vŕšek 1047/3, 957 01 Bánovce nad
    Bebravou
10. Slovenský vodohospodársky podnik, š.p., Povodie dolného Váhu, OZ Piešťany, 921 80 Piešťany
11. Okresný rad Trenčín, odb. starostlivosti o ŽP, Trenčín
12. Obec Zlatníky, 956 37 Zlatníky 42
13. Michlovský, s.r.o., Letná 796/9, 921 01 Piešťany

Toto rozhodnutie sa účastníkom konania oznamuje podľa § 26 ods. 1 správneho poriadku a § 69 ods. 2
stavebného zákona verejnou vyhláškou a musí byť vyvesené na úradnej tabuli Obce Zlatníky a úradnej
tabuli Okresného úradu Bánovce nad Bebravou a zverejnené na webovom sídle Okresného úradu
Bánovce nad Bebravou po dobu 15 dní. Posledný deň tejto lehoty je deň doručenia.

Vyvesené dňa: 7. 5. 2025
Zvesené dňa: ...................................

Pečiatka, podpis: (Signature/Stamp Image)
Pečiatka, podpis: ...................................
Okresný
úrad
Bánovce
nad
Bebravou
(Stamp Image)