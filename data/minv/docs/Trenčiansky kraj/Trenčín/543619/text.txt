KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/007963
004
0074229/2025
4.6.2025
hodnoverná elektronická
ODBOR STAROSTLIVOSTI O ŽIVOTNÉ PROSTREDIE
Oddelenie štátnej správy vôd a vybraných zložiek životného prostredia
kraja
Hviezdoslavova 3, 911  01  Trenčín
____________________________________________________________________________________
____________________________________________________________________________________
Telefón
+421327411671
E-mail
oszp.tn@minv.sk
Internet
www.minv.sk
IČO
00151866
•
•
Nová Sihoť s.r.o.
Zlatovská 2193/33
911  05  Trenčín
Slovenská republika
•
•
Váš list číslo/zo dňa
Naše číslo
OU-TN-OSZP2-2025/007963-004
Vybavuje/linka
JUDr.Rajníček/kl.688
Trenčín
04. 06. 2025
Vec
„Obytná zóna Bobrovnícka sihoť, Nozdrkovce“ – záväzné stanovisko podľa § 16a ods. 1 vodného zákona
Okresnému úradu Trenčín, odboru starostlivosti o životné prostredie, oddeleniu štátnej správy vôd a vybraných
zložiek životného prostredia kraja, Hviezdoslavova 3, 911 01 Trenčín (ďalej len „OÚ Trenčín“) bola dňa 17.01.2025
doručená žiadosť spoločnosti Nová Sihoť, s.r.o., Zlatovská 2193/33, 911 05 Trenčín, zastúpenej spoločnosťou
SÚKROMNÁ GEODÉZIA TRENČÍN, s.r.o., Piaristická 273/21, 911 01 Trenčín (ďalej len „žiadateľ“) o vydanie
záväzného stanoviska podľa § 16a ods. 1 zákona č. 364/2004 Z. z. o vodách a o zmene zákona Slovenskej národnej
rady č. 372/1990 Zb. o priestupkoch v znení neskorších predpisov (vodný zákon) v platnom znení (ďalej len „vodný
zákon“), či sa pred povolením činnosti/stavby „Obytná zóna Bobrovnícka sihoť, Nozdrkovce“ (ďalej len „činnosť/
stavba“) vyžaduje výnimka.
Žiadateľ predložil dokumentáciu pre územné rozhodnutie stavby „Obytná zóna Bobrovnícka sihoť, Nozdrkovce“
vypracovanú v júni 2024; projektant AUREX, spol. s.r.o., Ľubľanská 1, 831 02 Bratislava (ďalej „projektová
dokumentácia“), záverečnú správu z podrobného inžiniersko-geologického prieskumu Trenčín – Nozdrkovce p.č.
907/6,8 – zhotoviteľ AG audit, s.r.o., Hraničná 17, 821 05 Bratislava a hydrogeologický posudok Posudzovanie
vplyvov na životné prostredie pre Obytnú zónu Bobrovnícka sihoť, Nozdrkovce – AQUA-GEO, s.r.o., Škultétyho
4, 831 03 Bratislava.
Činnosť/stavba „Obytná zóna Bobrovnícka sihoť, Nozdrkovce“ bude podľa predloženej projektovej dokumentácie
pozostávať z novostavieb polyfunkčných bytových domov, samostatne stojacich viladomov, radových viladomov a
rodinných domov radových, ako aj samostatne stojacich. V novej obytnej zóne budú v rámci polyfunkčnej obytnej
štruktúry vybudované plochy obytnej a verejnej zelene, drobná architektúra, pešie komunikácie, pergolové prístrešky
pre bicykle a plochy komunikácií a statickej dopravy.
Predmetná činnosť/stavba bude situovaná v kú. Trenčianske Biskupice na parcelách registra C-KN č. 907/1, 907/6,
907/8, 907/25, 907/34, 907/35, 907/36, 907/37, 907/61, 907/62, 907/63, 907/64. Výstavbou navrhovanej činnosti/
stavby budú dotknuté parcely registra C-KN č. 907/3, 907/7, 907/14, 907/50, 907/54, 900/8, 900/16, 900/37, 1113/1,
1138/2 a registra E-KN č. 907, 1105, 1106, 1113, 1138/2.
OÚ Trenčín v súlade s § 16a ods. 3 vodného zákona požiadal listom č. OU-TN-OSZP2-2025/007963-002 zo dňa
23.01.2025 poverenú osobu - Výskumný ústav vodného hospodárstva, Nábrežie arm. gen. L. Svobodu 5, 812 49
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/007963
004
0074229/2025
4.6.2025
hodnoverná elektronická
2 / 5
Bratislava (ďalej len „VÚVH“) o vydanie odborného stanoviska k navrhovanej činnosti, ktoré je podkladom pre
vydanie záväzného stanoviska OÚ Trenčín podľa § 16a ods. 1 vodného zákona.
Odborné stanovisko VÚVH bolo OÚ Trenčín doručené dňa 28.05.2025 listom č. RD1211/2025 zo dňa 26.05.2025
(ďalej „odborné stanovisko VÚVH“).
OÚ Trenčín ako vecne a miestne príslušný orgán štátnej vodnej správy podľa ustanovení § 1 ods.1 písm. b) a § 4
ods. 1 zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých
zákonov v znení neskorších predpisov a ustanovení § 60 ods. 1 písm. i) vodného zákona vydáva k navrhovanej
činnosti/stavbe „Obytná zóna Bobrovnícka sihoť, Nozdrkovce“ na základe projektovej dokumentácie
záväzné stanovisko
podľa § 16a ods. 1 vodného zákona:
Pre navrhovanú činnosť/stavbu „Obytná zóna Bobrovnícka sihoť, Nozdrkovce“ sa pred povolením činnosti/stavby
nevyžaduje výnimka z environmentálnych cieľov podľa § 16 ods. 6 písm. b) vodného zákona.
Odôvodnenie záväzného stanoviska:
Podľa § 16 vodného zákona, ktorým sa ustanovujú osobitosti určovania environmentálnych cieľov, navrhovanú
činnosť/stavbu „Obytná zóna Bobrovnícka sihoť, Nozdrkovce“ je potrebné posúdiť vo vzťahu k dotknutým útvarom
podzemnej vody.
V prípade nových infraštruktúrnych projektov nedosiahnutie úspechu pri dosahovaní dobrého stavu podzemnej
vody, dobrého ekologického stavu, prípadne dobrého ekologického potenciálu útvarov povrchovej vody, alebo
predchádzaní zhoršovania stavu útvarov povrchovej alebo podzemnej vody v dôsledku nových zmien fyzikálnych
vlastností útvaru povrchovej vody alebo zmien úrovne hladiny útvarov podzemnej vody, alebo keď sa nepodarí
zabrániť zhoršeniu stavu útvaru povrchovej vody z veľmi dobrého na dobrý v dôsledku nových trvalo udržateľných
rozvojových činností človeka sa nepovažuje za porušenie rámcovej smernice č. 2000/60/ES Európskeho parlamentu
a rady z 23.októbra 2000, ktorou sa stanovuje rámec pôsobnosti pre opatrenia spoločenstva v oblasti vodného
hospodárstva – rámcová smernica o vode, avšak len v tom prípade, ak sú splnené všetky podmienky definované v
§ 16 ods. 6 písm. b) vodného zákona.
Lokalita navrhovanej činnosti/stavby „Obytná zóna Bobrovnícka sihoť, Nozdrkovce“ je situovaná v čiastkovom
povodí Váhu. Dotýka sa dvoch útvarov podzemnej vody, a to útvaru kvartérnych sedimentov SK1000500P
Medzizrnové podzemné vody kvartérnych náplavov horného toku Váhu a jeho prítokov a útvaru podzemnej vody
predkvartérnych hornín SK200120FK Puklinové a krasovo-puklinové podzemné vody severnej časti Považského
Inovca.
Útvar povrchovej vody SKV0008 Váh, ktorý je vzdialený cca 100,00 m nebude predmetnou činnosťou/stavbou
„Obytná zóna Bobrovnícka sihoť, Nozdrkovce“ dotknutý.
Z hľadiska požiadaviek § 16 ods. 6 písm. b) vodného zákona bolo potrebné posúdiť, či realizácia navrhovanej
činnosti/stavby „Obytná zóna Bobrovnícka sihoť, Nozdrkovce“ nebude mať vplyv na zmenu hladiny útvarov
podzemnej vody SK1000500P Medzizrnové podzemné vody kvartérnych náplavov horného toku Váhu a jeho
prítokov a SK200120FK Puklinové a krasovo-puklinové podzemné vody severnej časti Považského Inovca.
Útvar podzemnej vody SK1000500P Medzizrnové podzemné vody kvartérnych náplavov horného toku Váhu a jeho
prítokov má plochu 1069,302 km2.
Na základe hodnotenia stavu v rámci 3. cyklu plánov manažmentu povodí (Vodný plán Slovenska na roky 2022-2027,
Plán manažmentu správneho územia povodia Dunaja (2022) bol tento útvar klasifikovaný v dobrom kvantitatívnom
aj chemickom stave.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/007963
004
0074229/2025
4.6.2025
hodnoverná elektronická
3 / 5
Útvar podzemnej vody SK200120FK Puklinové a krasovo - puklinové podzemné vody severnej časti Považského
Inovca bol vymedzený ako útvar predkvartérnych hornín s plochou 402,1 km2.
Na základe hodnotenia jeho stavu v rámci 3. cyklu plánov manažmentu povodí (Vodný plán Slovenska na roky
2022-2027, Plán manažmentu správneho územia povodia Dunaja (2022) bol tento útvar klasifikovaný v dobrom
kvantitatívnom aj chemickom stave.
Predmetné posúdenie sa vzťahuje na obdobie realizácie činnosti/stavby „Obytná zóna Bobrovnícka sihoť,
Nozdrkovce“, po ukončení realizácie, ako aj na obdobie počas jej prevádzky.
V zmysle hydrogeologickej rajonizácie sa predmetné územie nachádza v hydrogeologickom rajóne QM038 Kvartér
Trenčianskej kotliny a priľahlé mezozoikum Trenčianskej vrchoviny.
Objekty navrhovanej činnosti/stavby, ktoré môžu podľa odborného stanoviska VÚVH zasahovať do útvarov
podzemnej vody SK1000500P Medzizrnové podzemné vody kvartérnych náplavov horného toku Váhu a jeho
prítokov a SK200120FK Puklinové a krasovo-puklinové podzemné vody severnej časti Považského Inovca sú
nasledovné: SO 101 Podzemná garáž, SO 110 E1 až SO 110 E6 Viladomy, SO 431 až SO 438 Dažďová kanalizácia.
Podľa odborného stanoviska VÚVH možno konštatovať, že objekt podzemnej garáže bude situovaný nad hladinou
podzemnej vody, avšak občasne, pri zvýšených zrážkach a teda aj zvýšenej hladine v rieke Váh, môže byť prechodne
v kontakte s podzemnou vodou útvaru SK1000500P. Objekt podzemného parkoviska síce nedosiahne maximálnu
hladinu podzemnej vody, avšak pilóty budú v kontakte s podzemnou vodou. V tejto súvislosti pilóty budú len
nepatrne ovplyvňovať prúdenie podzemnej vody svojím bariérovým efektom, tento vplyv bude však len lokálny a
nespôsobí významné zmeny hladiny podzemnej vody.
Stavebné objekty SO 110.E1 až SO 110.E6 budú taktiež podpivničené a potenciálne bude pri ich zakladaní taktiež
využité hĺbkové zakladanie, avšak stavebná nula týchto objektov je vyššie ako v prípade podzemnej garáže (SO
101) a bude v rozmedzí 203,7 až 204,50 m n.m. Tieto objekty a ich základy budú ovplyvňovať hladinu podzemnej
vody minimálne.
Tu je však potrebné uviesť, že akýkoľvek zásah do horninového prostredia zvyšuje potenciálnu možnosť znečistenia
podzemnej vody. Je nevyhnutné venovať pri všetkých činnostiach zvýšenú pozornosť riziku znečistenia podzemnej
vody a udržiavať dobrý technický stav všetkých mechanizmov, ktoré sa budú využívať pri zemných prácach a
zamedziť potenciálnemu prieniku akýchkoľvek znečisťujúcich látok do horninového prostredia alebo priamo do
podzemnej vody.
Na základe uvedených skutočností možno očakávať, že hladina ako aj režim podzemných vôd kvartérneho
útvaru SK1000500P nebudú počas realizácie činnosti významne ovplyvnené. Vzhľadom na hĺbku zakladania a
priebeh nepriepustného neogénneho podložia predkvartérny útvar podzemnej vody SK200120FK nebude prakticky
ovplyvnený.
Významné ovplyvnenie kvantitatívneho stavu a režimu útvarov podzemnej vody SK1000500P a SK200120FK sa
realizáciou vyššie uvedených činností podľa odborného stanoviska VÚVH nepredpokladá.
Podobne ani prevádzka stavebných objektov SO 101 Podzemná garáž a SO 110 E1 až SO 110 E6 Viladomy na
základe vyššie uvedených skutočností nebude predstavovať významné ovplyvnenie hladiny a režimu podzemnej
vody a ani stavu útvarov podzemnej vody SK1000500P a SK200120FK.
Počas prevádzky predmetnej činnosti/stavby „Obytná zóna Bobrovnícka sihoť, Nozdrkovce“, môže byť hladina
podzemnej vody ovplyvnená aj stavebnými objektami SO 431 až SO 438 233 Dažďová kanalizácia. Objekt
dažďovej kanalizácie rieši odvodnenie navrhovaných asfaltových komunikácií a chodníkov z riešeného územia do
jestvujúceho jazera prostredníctvom dvoch stôk dažďovej kanalizácie. V tejto súvislosti je potrebné zabezpečiť
trvalú funkčnosť odlučovača ropných látok, nakoľko odvádzaním týchto zrážkových vôd do jazera v prípade ich
znečistenia by v dôsledku hydraulickej súvislosti mohlo dôjsť k znečisteniu podzemných vôd.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/007963
004
0074229/2025
4.6.2025
hodnoverná elektronická
4 / 5
Dažďové vody budú podľa odborného stanoviska VÚVH odvedené cez štrkové vrstvy do vsaku, do podzemných
vôd. Ide o nepriamy vsak dažďovej nízkomineralizovanej vody bez kontaminantov. Dané riešenie nebude mať
negatívny vplyv na kvalitatívny stav podzemnej vody na lokalite.
Na základe uvedených skutočností sa vplyv prevádzky činnosti/stavby „Obytná zóna Bobrovnícka sihoť,
Nozdrkovce“ na zmenu režimu a hladiny podzemnej vody v dotknutom útvare podzemnej vody SK1000500P
Medzizrnové podzemné vody kvartérnych náplavov horného toku Váhu a jeho prítokov ako celku sa nepredpokladá.
VÚVH však vo svojom odbornom stanovisku uvádza, že rozvíjajúca sa stavebná činnosť v prípade budovania
podzemných stavebných častí vytvára možnosť kumulácie vplyvov bariérového efektu podzemných objektov na
režim, hladinu, množstvo a kvalitu podzemnej vody.
Na základe informácii z predloženej dokumentácie nebolo podľa odborného stanoviska VÚVH možné posúdenie
predpokladaného kumulatívneho dopadu súčasných a novo vzniknutých zmien hladiny, režimu a stavu podzemnej
vody v útvare SK1000500P Medzizrnové podzemné vody kvartérnych náplavov horného toku Váhu a jeho prítokov.
Posudzované územie sa nachádza cca 1 100 m od ochranného pásma 2. stupňa vodárenského zdroja S1-4
Soblahovská cesta, Trenčín, avšak vzhľadom na smer prúdenia podzemnej vody v oblasti, ktorý je viac menej
paralelný s tokom Váhu, potenciálne znečistenie z posudzovanej lokality by nemalo zasiahnuť uvedené ochranné
pásmo.
V širšom okolí posudzovanej lokality sa nachádzajú viaceré využívané vrty. Vzhľadom k tomu, že bude realizované
len jedno podzemné podlažie a neplánujú sa žiadne odbery podzemných vôd, tak možno usudzovať, že nedôjde
k významnému ovplyvneniu výdatnosti využívaných zdrojov podzemných vôd ani zmene kvantitatívneho stavu
útvaru podzemnej vody SK1000500P vplyvom činnosti/stavby „Obytná zóna Bobrovnícka sihoť, Nozdrkovce“.
Na základe odborného posúdenia predloženej činnosti/stavby „Obytná zóna Bobrovnícka sihoť, Nozdrkovce“
VÚVH vo svojom odbornom stanovisku uvádza, že vplyv realizácie navrhovanej činnosti/stavby na zmenu hladiny
a režimu podzemnej vody a kvantitatívny a kvalitatívny stav v dotknutom útvare podzemnej vody SK1000500P
Medzizrnové podzemné vody kvartérnych náplavov horného toku Váhu a jeho prítokov ako celku sa nepredpokladá.
Predkvartérny útvar SK200120FK Puklinové a krasovo-puklinové podzemné vody severnej časti Považského Inovca
prakticky nebude činnosťou zasiahnutý, a preto činnosťou/stavbou „Obytná zóna Bobrovnícka sihoť, Nozdrkovce“
nedôjde k nesplneniu environmentálnych cieľov v dotknutých vodných útvaroch.
VÚVH však v závere svojho odborného stanoviska uvádza, že na základe predloženej dokumentácie nebolo možné
posúdenie predpokladaného kumulatívneho dopadu súčasných a novo vzniknutých zmien hladiny podzemnej vody
v útvare podzemnej vody SK1000500P Medzizrnové podzemné vody kvartérnych náplavov horného toku Váhu a
jeho prítokov, a preto odporúča v prípade ďalších stavebných činností v tejto oblasti vyžadovať takéto posúdenie
v rámci povoľovacieho procesu.
Na základe uvedených skutočností sa pred povolením činnosti/stavby nevyžaduje výnimka z environmentálnych
cieľov podľa § 16 ods. 6 písm. b) vodného zákona.
Toto záväzné stanovisko sa v súlade s § 16a ods. 5 vodného zákona zverejní na webovom sídle okresného úradu v
sídle kraja a na webovom sídle Ministerstva životného prostredia SR po dobu 30 dní.
Na vedomie
SÚKROMNÁ GEODÉZIA TRENČÍN, s.r.o., Piaristická 273/21, 911 01 Trenčín 1
Ing. Jana Hurajová
vedúca odboru
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/007963
004
0074229/2025
4.6.2025
hodnoverná elektronická
5 / 5
Informatívna poznámka - tento dokument bol vytvorený elektronicky
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/007963
004
0074229/2025
4.6.2025
hodnoverná elektronická
Elektronické podpisy
Registratúrne číslo záznamu:
0074229/2025
Vec: „Obytná zóna Bobrovnícka  sihoť, Nozdrkovce“ – záväzné stanovisko podľa § 16a ods. 1 vodného zákona
Parafa
Dátum/čas
Meno
Pozícia
Org.útvar
Funkcia
V zast.
Zastúpil
Poznámka
Schválené
04.06.2025 
14:15
Hurajová Jana, Ing.
vedúci
OU-TN-
OSZP
vedúca odboru
Nie