KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/028895
002
0072826/2025
2.6.2025
hodnoverná elektronická
ODBOR STAROSTLIVOSTI O ŽIVOTNÉ PROSTREDIE
Oddelenie štátnej správy vôd a vybraných zložiek životného prostredia
kraja
Hviezdoslavova 3, 911  01  Trenčín
____________________________________________________________________________________
____________________________________________________________________________________
Telefón
+421327411671
E-mail
oszp.tn@minv.sk
Internet
www.minv.sk
IČO
00151866
•
•
SLOVENSKÝ VODOHOSPODÁRSKY
PODNIK, štátny podnik
Karloveská 2
841  04  Bratislava-Karlova Ves
Slovenská republika
•
•
Váš list číslo/zo dňa
Naše číslo
OU-TN-OSZP2-2025/028895-002
Vybavuje/linka
JUDr.Rajníček/kl.688
Trenčín
02. 06. 2025
Vec
„Hať Trenčianske Biskupice – komplexná modernizácia hradiacich konštrukcií“ – záväzné stanovisko podľa § 16a
ods. 1 vodného zákona
Dňa 29.05.2025 bola Okresnému úradu Trenčín, odboru starostlivosti o životné prostredie, oddeleniu štátnej správy
vôd a vybraných zložiek životného prostredia kraja, Hviezdoslavova 3, 911 01 Trenčín (ďalej „OÚ Trenčín“)
doručená žiadosť stavebníka, Slovenského vodohospodárskeho podniku, štátneho podniku, Karloveská 2, 841 04
Bratislava, IČO: 36022047, ktorá sa týka vydania záväzného stanoviska podľa § 16a ods. 1 zákona č. 364/2004 Z. z.
o vodách a o zmene zákona Slovenskej národnej rady č. 372/1990 Zb. o priestupkoch v znení neskorších predpisov
(ďalej „vodný zákon“) pre činnosť/stavbu „Hať Trenčianske Biskupice – komplexná modernizácia hradiacich
konštrukcií“ (ďalej „činnosť/stavba“).
Projektovú dokumentáciu navrhovanej činnosti/stavby vypracovala spoločnosť HYCO PROJEKT, a.s. Prešovská
55, 821 02 Bratislava, Ing. Jozef Krčmárik, autorizovaný stavebný inžinier (1407*Z*2-2) v marci 2024 (ďalej
„projektová dokumentácia“).
Projekt navrhovanej činnosti/stavby rieši modernizáciu štyroch prietokových polí vodnej stavby stavbu „Hať
Trenčianske Biskupice“ so šírkou polí 25 m, ktoré sú hradené oceľovými tabuľovými stavidlami s klapkami a
slúžia na odvádzanie vody zo zdrže Trenčianske Biskupice do starého koryta vodného toku Váh. Modernizácia
bude realizovaná úplnou výmenou oceľových hradiacich konštrukcií jednotlivých polí bez zásahu do nosných a
iných stavebných častí stavby. Stávajúce odtokové pomery nie sú dotknuté. Spôsob užívania stavby nie je dotknutý.
Nakoľko ide o modernizáciu, účelom je zvýšenie spoľahlivosti a predĺženie životnosti vodnej stavby.
Navrhovaná činnosť/stavba je členená na stavebné objekty a prevádzkové súbory:
SO 01 Sanácia spodnej časti stavby haťového poľa
SO 02 Prístupová rampa
PS 01 Haťové pole č. 1
PS 02 Haťové pole č. 2 – 4
(ďalej „stavebné objekty“)
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/028895
002
0072826/2025
2.6.2025
hodnoverná elektronická
2 / 4
Pre výmenu hradiacich konštrukcií je nevyhnutné vybudovať dočasnú prístupovú rampu z lomového kameňa a
pracovné plošiny pre jednotlivé haťové polia. Stavba a zároveň aj realizácia prístupovej rampy je rozdelená na štyri
etapy. Hradiace konštrukcie sa budú vymieňať postupne; prvá bude výmena hradiacej konštrukcie haťového poľa
č. 1.
OÚ Trenčín ako vecne a miestne príslušný orgán štátnej vodnej správy podľa ustanovení § 1 ods.1 písm. b) a § 4 ods. 1
zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých zákonov
v znení neskorších predpisov a ustanovení § 60 ods. 1 písm. i) vodného zákona vydáva k navrhovanej činnosti/
stavbe „Hať Trenčianske Biskupice – komplexná modernizácia hradiacich konštrukcií“ na základe projektovej
dokumentácie
záväzné stanovisko
podľa § 16a ods. 1 vodného zákona:
Pre navrhovanú činnosť/stavbu „Hať Trenčianske Biskupice – komplexná modernizácia hradiacich konštrukcií“
sa pred povolením činnosti/stavby nevyžaduje výnimka z environmentálnych cieľov podľa § 16 ods. 6 písm. b)
vodného zákona.
Odôvodnenie záväzného stanoviska:
Rámcová smernica č. 2000/60/ES Európskeho parlamentu a rady z 23.októbra 2000, ktorou sa stanovuje rámec
pôsobnosti pre opatrenia spoločenstva v oblasti vodného hospodárstva – rámcová smernica o vode (ďalej „RSV“)
určuje pre útvary povrchovej vody a útvary podzemnej vody environmentálne ciele. Hlavným environmentálnym
cieľom RSV je dosiahnutie dobrého stavu vôd v spoločenstve do roku 2015 resp. 2021 najneskôr však do roku
2027 a zabránenie jeho zhoršovaniu. Členské štáty sa majú snažiť o dosiahnutie cieľa – aspoň dobrého stavu vôd,
definovaním a zavedením potrebných opatrení v rámci integrovaných programov opatrení, berúc do úvahy existujúce
požiadavky spoločenstva. Tam, kde dobrý stav vôd už existuje, mal by sa udržiavať.
V prípade nových infraštruktúrnych projektov nedosiahnutie úspechu pri dosahovaní dobrého stavu podzemnej
vody, dobrého ekologického stavu, prípadne dobrého ekologického potenciálu útvarov povrchovej vody, alebo
predchádzaní zhoršovania stavu útvarov povrchovej alebo podzemnej vody v dôsledku nových zmien fyzikálnych
vlastností útvaru povrchovej vody alebo zmien úrovne hladiny útvarov podzemnej vody, alebo keď sa nepodarí
zabrániť zhoršeniu stavu útvaru povrchovej vody z veľmi dobrého na dobrý v dôsledku nových trvalo udržateľných
rozvojových činností človeka sa nepovažuje za porušenie RSV, avšak len v tom prípade, ak sú splnené všetky
podmienky definované v článku 4.7 RSV.
Lokalita činnosti/stavby je situovaná v čiastkovom povodí Váhu. Posudzovaná činnosť sa dotýka troch vodných
útvarov, a to útvaru povrchovej vody SKV0474 Váh a dvoch útvarov podzemnej vody - útvaru podzemnej vody
kvartérnych sedimentov SK1000500P Medzizrnové podzemné vody kvartérnych náplavov horného toku Váhu a
jeho prítokov a útvaru podzemnej vody predkvartérnych hornín, SK200120FK Puklinové a krasovo - puklinové
podzemné vody severnej časti Považského Inovca.
Z hľadiska požiadaviek článku 4.7 RSV bolo potrebné posúdiť, či realizácia navrhovanej činnosti/stavby nespôsobí
zmeny fyzikálnych (hydromorfologických) charakteristík útvaru povrchovej vody SKV0474 Váh, alebo či činnosť/
stavba nebude mať vplyv na zmenu hladiny dotknutých útvarov podzemnej vody SK1000500P Medzizrnové
podzemné vody kvartérnych náplavov horného toku Váhu a jeho prítokov a útvaru predkvartérnych hornín a
SK200120FK Puklinové a krasovo - puklinové podzemné vody severnej časti Považského Inovca.
Posúdenie činnosti/stavby „Hať Trenčianske Biskupice – komplexná modernizácia hradiacich konštrukcií“ sa
vzťahuje na obdobie počas realizácie činnosti/stavby, po jej ukončení, ako aj na obdobie počas jej prevádzky/
užívania.
Zmenu fyzikálnych (hydromorfologických) charakteristík dotknutého útvaru povrchovej vody SKV0474 Váh
alebo zmenu hladiny dotknutých útvarov podzemnej vody SK1000500P Medzizrnové podzemné vody kvartérnych
náplavov horného toku Váhu a jeho prítokov a SK200120FK Puklinové a krasovo - puklinové podzemné vody
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/028895
002
0072826/2025
2.6.2025
hodnoverná elektronická
3 / 4
severnej časti Považského Inovca, môžu spôsobiť tie časti navrhovanej činnosti/stavby/stavebné objekty, ktoré budú
realizované priamo v týchto vodných útvaroch, alebo v priamom dotyku s nimi.
Počas realizácie prác na stavebných objektoch navrhovanej činnosti/stavby možno predpokladať, že v dotknutej
časti povrchového vodného útvaru SKV0474 Váh, môže dôjsť k dočasným zmenám jeho fyzikálnych
(hydromorfologických) charakteristík, ako narušenie brehov, zakaľovanie toku najmä kvôli prísunom materiálu a
pohybom stavebných mechanizmov, avšak po ukončení stavebných prác a vykonaní nápravných opatrení by tento
zásah nemal mať zásadný dopad na ekosystém, v ktorom dochádza k skorej regenerácii.
Možno predpokladať, že z hľadiska možného ovplyvnenia ekologického potenciálu útvaru povrchovej vody
SKV0474 Váh, tieto zmeny vzhľadom na ich dočasný charakter nebudú významné.
Ovplyvnenie ostatných morfologických podmienok útvaru povrchovej vody SKV0474 Váh ako celku sa
nepredpokladá.
Po ukončení realizácie vyššie uvedených prác možno očakávať, že väčšina týchto dočasných zmien fyzikálnych
(hydromorfologických) charakteristík v povrchovom útvare vody SKV0474 Váh zanikne a tieto sa vrátia do
pôvodného stavu, resp. sa k nemu čo najviac priblížia a nepovedú k zhoršovaniu jeho ekologického potenciálu.
Na základe vyššie uvedených predpokladov možno očakávať, že zmeny fyzikálnych (hydromorfologických)
charakteristík útvaru povrchovej vody SKV0474 Váh spôsobené realizáciou navrhovanej činnosti/stavby „Hať
Trenčianske Biskupice – komplexná modernizácia hradiacich konštrukcií“ nebudú významné do takej miery, aby
spôsobili zhoršovanie jeho ekologického potenciálu.
Odporúčame však, aby akýkoľvek zásah do vodného toku bol vykonávaný len v nevyhnutnej miere.
Vzhľadom na charakter navrhovanej činnosti/stavby (modernizácia hradiacich konštrukcií) vplyv z jej prevádzky
na fyzikálne (hydromorfologické) charakteristiky útvaru povrchovej vody SKV0474 Váh sa nepredpokladá.
Predmetné územie činnosti súčasne patrí do kvartérneho útvaru SK1000500P Medzizrnové podzemné vody
kvartérnych náplavov horného toku Váhu a jeho prítokov a pod ním sa nachádzajúceho predkvartérneho útvaru
SK200120FK Puklinové a krasovo - puklinové podzemné vody severnej časti Považského Inovca.
Útvar podzemnej vody SK1000500P Medzizrnové podzemné vody kvartérnych náplavov horného toku Váhu a jeho
prítokov bol vymedzený ako útvar kvartérnych sedimentov s plochou 1069,302 km2.
Na základe hodnotenia stavu v rámci 3. cyklu plánov manažmentu povodí (2022) bol tento útvar klasifikovaný v
dobrom kvantitatívnom aj chemickom stave a v útvare nebolo preukázané riziko nedosiahnutia environmentálnych
cieľov do roku 2027 ani z hľadiska chemického, ani kvantitatívneho stavu.
Útvar podzemnej vody SK200120FK Puklinové a krasovo - puklinové podzemné vody severnej časti Považského
Inovca bol vymedzený ako útvar predkvartérnych hornín s plochou 402,083 km2.
Na základe hodnotenia jeho stavu v rámci 3. cyklu plánov manažmentu povodí bol tento útvar klasifikovaný v
dobrom kvantitatívnom aj chemickom stave. Z hľadiska nedosiahnutia environmentálnych cieľov do roku 2027
chemický stav bol hodnotený bez rizika.
Vplyv realizácie činnosti/stavby na zmenu hladiny dotknutého útvaru podzemnej vody SK1000500P Medzizrnové
podzemné vody kvartérnych náplavov horného toku Váhu a jeho prítokov sa nepredpokladá. Podložný predkvartérny
útvar podzemnej vody SK200120FK Puklinové a krasovo - puklinové podzemné vody severnej časti Považského
Inovca nebude navrhovanou činnosťou vzhľadom na jej charakter ovplyvnený.
Vplyv z prevádzky navrhovanej činnosti/stavby vzhľadom na jej rozsah na zmenu hladiny útvarov podzemnej
vody SK1000500P Medzizrnové podzemné vody kvartérnych náplavov horného toku Váhu a jeho prítokov a
SK200120FK Puklinové a krasovo - puklinové podzemné vody severnej časti Považského Inovca ako celkov sa
nepredpokladá.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/028895
002
0072826/2025
2.6.2025
hodnoverná elektronická
4 / 4
Na základe uvedených skutočností sa pred povolením činnosti/stavby nevyžaduje výnimka z environmentálnych
cieľov podľa § 16 ods. 6 písm. b) vodného zákona.
Podľa § 73 ods. 21 vodného zákona je záväzné stanovisko podľa § 16a ods. 1 podkladom k vyjadreniu orgánu štátnej
vodnej správy v územnom konaní k činnosti; ak sa územné konanie pre činnosť nevyžaduje, záväzné stanovisko je
podkladom ku konaniu o povolení činnosti.
Toto záväzné stanovisko sa v súlade s § 16a ods. 5 vodného zákona zverejní na webovom sídle okresného úradu v
sídle kraja a na webovom sídle Ministerstva životného prostredia SR po dobu 30 dní.
Na vedomie
SLOVENSKÝ VODOHOSPODÁRSKY PODNIK, štátny podnik, Povodie dolného Váhu, odštepný závod, Ing.
Vladimír Mondok, Ivana Krasku 3/834, 921 01 Piešťany 1
Ing. Jana Hurajová
vedúca odboru
Informatívna poznámka - tento dokument bol vytvorený elektronicky
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/028895
002
0072826/2025
2.6.2025
hodnoverná elektronická
Elektronické podpisy
Registratúrne číslo záznamu:
0072826/2025
Vec: „Hať Trenčianske Biskupice – komplexná modernizácia hradiacich konštrukcií“ – záväzné stanovisko podľa § 16a ods. 
1 vodného zákona
Parafa
Dátum/čas
Meno
Pozícia
Org.útvar
Funkcia
V zast.
Zastúpil
Poznámka
Schválené
02.06.2025 
11:18
Hurajová Jana, Ing.
vedúci
OU-TN-
OSZP
vedúca odboru
Nie