KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/002860
012
0026366/2025
28.2.2025
hodnoverná elektronická
OKRESNÝ ÚRAD TRENČÍN
ODBOR STAROSTLIVOSTI O ŽIVOTNÉ PROSTREDIE
Hviezdoslavova 3, 911 01  Trenčín
____________________________________________________________________________________
Číslo spisu
OU-TN-OSZP2-2025/002860-012
Trenčín
28. 02. 2025
Rozhodnutie
o zastavení správneho konania vo veci udelenia súhlasu podľa § 97 ods. 1 písm. s)
Popis konania / Účastníci konania
• KSR – Kameňolomy SR, s.r.o., Neresnícka Cesta 3, 96001 Zvolen, IČO: 31559123
• Obec Lehota pod Vtáčnikom, Námestie SNP 33/1, 97242 Lehota pod Vtáčnikom, IČO: 00318256
• Urbár Malá Lehota, pozemkové spoločenstvo, Krížna 932/2, 97242 Lehota pod Vtáčnikom, IČO: 42284881
• Združenie domových samospráv, o. z., Rovniankova 1667/14, 85102 Bratislava - mestská časť Petržalka, IČO:
31820174
Výrok
Okresný úrad Trenčín, odbor starostlivosti o životné prostredie, oddelenie štátnej správy vôd a vybraných zložiek
životného prostredia kraja (ďalej len „OÚ Trenčín“), ako vecne a miestne príslušný orgán štátnej správy odpadového
hospodárstva podľa § 107 zákona č. 79/2015 Z. z. o odpadoch a o zmene a doplnení niektorých zákonov v znení
neskorších predpisov (ďalej len „zákon o odpadoch“) a podľa § 4 ods. 1 zákona č. 525/2003 Z. z. o štátnej správe
starostlivosti o životné prostredie a o zmene a doplnení niektorých zákonov v znení neskorších predpisov,
podľa § 30 ods. 1 písm. d) zákona č. 71/1967 Zb. o správnom konaní v znení neskorších predpisov (ďalej len
„správny poriadok“)
zastavuje
správne konanie vo veci udelenia súhlasu podľa § 97 ods.1 písm. s) zákona o odpadoch na využívanie odpadov
na spätné zasypávanie právnickej osobe KSR – Kameňolomy SR, s.r.o., Neresnícka Cesta 3, 96001 Zvolen,
IČO: 31559123 (ďalej len „žiadateľ“) z dôvodu, že žiadateľ na základe výzvy zaslanej listom č. OU-TN-
OSZP2-2025/002860-07 (OU-TN-OSZP2-2024/019678-007) zo dňa 22.05.2024 v stanovenom termíne svoje
podanie nedoplnil.
Odôvodnenie
Dňa 04.04.2024 bola OÚ Trenčín žiadateľom doručená žiadosť o udelenie súhlasu podľa § 97 ods. 1 písm. s) zákona
o odpadoch na využívanie odpadov na povrchovú úpravu terénu lomu DP Malá Lehota I, na pozemkoch KNC, parc.
č. 2244/2, 2235/2, 2242 v k.ú. Lehota pod Vtáčnikom, okres Prievidza. Žiadateľ v žiadosti uviedol, že na úpravu
terénu plánuje využívať odpady zaradené podľa vyhlášky Ministerstva životného prostredia SR (ďalej len „MŽP
SR“) č. 365/2015 Z. z., ktorou sa ustanovuje Katalóg odpadov, do kategórie odpady, ktoré nie sú nebezpečné- ostatné
odpady – „O“, pod kódom a názvom:
- 17 05 04 – zemina a kamenivo iné ako uvedené v 17 05 03 v množstve cca. 125000 t,
- 17 05 06 – výkopová zemina iná ako uvedené v 17 05 05 v množstve cca. 250000 t.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/002860
012
0026366/2025
28.2.2025
hodnoverná elektronická
2 / 3
Celkové množstvo odpadov, ktoré žiadateľ plánuje použiť na daný účel, je cca. 208 000 m3, t.j. cca. 375 000
t z dôvodu, že na daný účel je potrebné dodať vhodný materiál s cudzích zdrojov, pretože v lome ani v jeho
bezprostrednej blízkosti sa takýto materiál v potrebnom množstve nenachádza.
Dňom doručenia žiadosti sa v zmysle § 18 správneho poriadku začalo správne konanie o udelení súhlasu podľa §
97 ods.1 písm. s) zákona o odpadoch (ďalej len „povoľovacie konanie“).
Podľa § 113 ods. 4 zákona o odpadoch je účastníkom konania o udelení súhlasu podľa § 97 ods. 1 písm. s) zákona
o odpadoch vždy aj obec, na ktorej území sa činnosť vykonáva alebo zamýšľa vykonávať, alebo na ktorej území
je zariadenie umiestnené alebo sa zamýšľa umiestniť. V zmysle tohto právneho ustanovenia postavenie účastníka
povoľovacieho konania získala aj obec Ladce, IČO: 00317438.
Podľa § 39 ods. 2 písm. b) vyhlášky MŽP SR č. 371/2015 Z. z. ktorou sa vykonávajú niektoré ustanovenia zákona
o odpadoch je podkladom pre vydanie rozhodnutia o súhlase podľa § 97 ods. 1 písm. s) zákona o odpadoch aj
záverečné stanovisko z procesu posudzovania vplyvov na životné prostredie alebo rozhodnutie zo zisťovacieho
konania k zámeru alebo k oznámeniu o zmene, ak sa na túto činnosť vyžaduje.
Prílohou podanej žiadosti bolo aj rozhodnutie vydané v zisťovacom konaní v zmysle zákona č. 24/2006 Z.z. o
posudzovaní vplyvov na životné prostredie a o zmene a doplnení niektorých zákonov (ďalej len „zákon EIA“) č.
OU-PD-OSZP-2024/000843-025 zo dňa 19.02.2024 vydané. Účastníkom zisťovacieho konania bola aj dotknutá
verejnosť: Urbár Malá Lehota, IČO: 42284881 a Združenie domových samospráv, IČO: 31820174.
Podľa § 24 ods. 2 zákona EIA má dotknutá verejnosť postavenie účastníka v konaniach uvedených v tretej časti
zákona EIA a následne postavenie účastníka v povoľovacom konaní k navrhovanej činnosti alebo jej zmene, ak
uplatní postup podľa odseku 3 alebo odseku 4, ak jej účasť v konaní už nevyplýva z osobitného predpisu. Na
odôvodnené písomné stanoviská a pripomienky podané v konaní podľa tretej časti zákona EIA o ktorých už bolo
rozhodnuté, sa nemusí prihliadať v povoľovacom konaní k navrhovanej činnosti. Právo dotknutej verejnosti na
priaznivé životné prostredie, ktorá prejavila záujem na navrhovanej činnosti alebo jej zmene postupom podľa
odseku 3 alebo odseku 4, môže byť povolením navrhovanej činnosti alebo jej zmeny alebo následnou realizáciou
navrhovanej činnosti alebo jej zmeny priamo dotknuté.
Na základe vyššie uvedených právnych ustanovení postavenie účastníka povoľovacieho konania získali aj právnické
osoby Urbár Malá Lehota, IČO: 42284881 a Združenie domových samospráv, IČO: 31820174.
OÚ Trenčín listom č. OU-TN-OSZP2-2024/019678-006 zo dňa 22.05.2024 a následne listom č. OU-TN-
OSZP2-2024/019678-008 zo dňa 06.06.2024, v ktorom po upozornení účastníka konania opravil chybné údaje,
oznámil účastníkom povoľovacieho konania začatie povoľovacieho konania.
OÚ Trenčín predloženú žiadosť preskúmal a zistil, že žiadosť neobsahuje všetky predpísané náležitosti v zmysle § 39
vyhlášky MŽP SR č. 371/2015 Z. z., ktorou sa vykonávajú niektoré ustanovenia zákona o odpadoch, preto žiadateľa
vyzval listom č. OU-TN-OSZP2-2024/019678-007 zo dňa 22.05.2024 na doplnenie podania v stanovenej lehote o:
• kópiu povolenia banského úradu na likvidáciu banských diel a lomov,
• vyhodnotenie podmienok uvedených v rozhodnutí v zmysle zákona EIA č. OU-PD-OSZP-2024/000843-025 zo
dňa 19.02.2024.
Následne OÚ Trenčín prerušil povoľovacie konanie rozhodnutím č. OU-TN-OSZP2-2024/019678-009 zo dňa
07.06.2024 do termínu stanoveného vo výzve na doplnenie podania č. OU-TN-OSZP2-2024/019678-007 zo dňa
22.05.2024.
Podľa § 30 ods. 1 písm. d) správneho poriadku sa správne konanie zastavuje ak účastník konania na výzvu správneho
orgánu v určenej lehote neodstránil nedostatky svojho podania a bol o možnosti zastavenia konania poučený.
Žiadateľovi bola výzva na doplnenie podania č. OU-TN-OSZP2-2024/019678-007 zo dňa 22.05.2024 doručená dňa
27. 05. 2024. Odvtedy začala plynúť určená lehota na doplnenie podania. Termín na doplnenie podkladov v zmysle
danej výzvy uplynul dňa 27. 09. 2024. Žiadateľ v stanovenom termíne svoje podanie nedoplnil.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/002860
012
0026366/2025
28.2.2025
hodnoverná elektronická
3 / 3
OÚ Trenčín dodatočne zistil, že oznámenia o začatí správneho konania a tiež rozhodnutie o prerušení správneho
konania neboli zaslané účastníkovi tohto správneho konania - Združeniu domových samospráv, IČO: 31820174. Z
dôvodu nápravy uvedeného nedostatku dňa 31.12.2024 OÚ Trenčín zaslal list č. OU-TN-OSZP2-2024/019678-011
s prílohami účastníkovi konania - Združeniu domových samospráv, IČO: 31820174, aby ho oboznámil s krokmi
tohto správneho konania, keďže bol opomenutý pri zasielaní dokumentov. Zároveň ho v tomto liste oboznámil so
skutočnosťou, že správne konanie vo veci bude zastavené a tiež ho oboznámil s možnosťou vyjadriť sa k podkladom
pred vydaním rozhodnutia v stanovenom termíne.
Pripomienky ani námietky k podkladom pred vydaním rozhodnutia o zastavení konania od tohto účastníka správneho
konania neboli OÚ Trenčín doručené.
Na základe vyššie uvedených skutočností OÚ Trenčín rozhodol tak, ako je uvedené vo výrokovej časti tohto
rozhodnutia.
Poučenie
Proti tomuto rozhodnutiu je možné podať odvolanie na Okresný úrad Trenčín, odbor starostlivosti o životné
prostredie, Hviezdoslavova 3, 911 01 Trenčín v lehote 15 dní odo dňa oznámenia rozhodnutia.
Toto rozhodnutie je preskúmateľné súdom po vyčerpaní riadnych opravných prostriedkov.
Ing. Jana Hurajová
vedúca odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10126
Doručuje sa
KSR - Kameňolomy SR, s.r.o., Neresnícka cesta 3, 960 01  Zvolen, Slovenská republika
Obec Lehota pod Vtáčnikom, Námestie SNP 33, 972 42  Lehota pod Vtáčnikom, Slovenská republika
Urbár Malá Lehota, poz. spol., Krížna 2/932, 972 42  Lehota pod Vtáčnikom, Slovenská republika
Združenie domových samospráv, o.z., Rovniankova 1667/14, 851 02  Bratislava-Petržalka, Slovenská republika
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/002860
012
0026366/2025
28.2.2025
hodnoverná elektronická
1
Doložka právoplatnosti a vykonateľnosti
|
Typ doložky
|
Typ doložky:
doložka právoplatnosti
x
doložka vykonateľnosti
-
doložka právoplatnosti a vykonateľnosti
-
|
Číslo rozhodnutia:
OU-TN-OSZP2-2025/002860-012___
|
Dátum vytvorenia doložky:
02.05.2025___
|
Vytvoril:
Olexová Dorota, Ing.___
|
Údaje správoplatnenia rozhodnutia
|
Dátum nadobudnutia právoplatnosti:
01.04.2025___
|
Právoplatnosť vyznačená pre:
rozhodnutie v plnom znení
x
časť rozhodnutia
-
|
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/002860
012
0026366/2025
28.2.2025
hodnoverná elektronická
Elektronické podpisy
Registratúrne číslo záznamu:
0026366/2025
Vec: Rozhodnutie o zastavení povoľovacieho konania
Parafa
Dátum/čas
Meno
Pozícia
Org.útvar
Funkcia
V zast.
Zastúpil
Poznámka
Schválené
28.02.2025 
13:25
Hurajová Jana, Ing.
vedúci
OU-TN-
OSZP
vedúca odboru
Nie