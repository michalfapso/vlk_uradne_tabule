KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/026082
002
0066715/2025
10.6.2025
hodnoverná elektronická
ODBOR STAROSTLIVOSTI O ŽIVOTNÉ PROSTREDIE
Oddelenie štátnej správy vôd a vybraných zložiek životného prostredia
kraja
Hviezdoslavova 3, 911  01  Trenčín
____________________________________________________________________________________
____________________________________________________________________________________
Telefón
+421327411671
E-mail
oszp.tn@minv.sk
Internet
www.minv.sk
IČO
00151866
•
•
FORTISCHEM a. s.
M. R. Štefánika
972  71  Nováky
Slovenská republika
•
•
Váš list číslo/zo dňa
Naše číslo
OU-TN-OSZP2-2025/026082-002
Vybavuje/linka
Bc. Veronika Červená /
032/ 7411 685
Trenčín
20. 05. 2025
Vec
„Automatizácia zarábania NaOH pre výrobu NaOCl“ v prevádzke „Výroba hydroxidu sodného, vodíka a chlóru“
– záväzné stanovisko podľa § 16a vodného zákona
Dňa 7. mája 2025 bola Okresnému úradu Trenčín, odboru starostlivosti o životné prostredie, oddeleniu štátnej správy
vôd a vybraných zložiek životného prostredia kraja (ďalej len „Okresný úrad Trenčín“) doručená žiadosť spoločnosti
FORTISCHEM a. s., so sídlom M. R. Štefánika 1, 972 71 Nováky, IČO: 46 693 874 o vydanie záväzného stanoviska
podľa § 16a ods. 1 zákona č. 364/2004 Z. z. o vodách a o zmene zákona Slovenskej národnej rady č. 372/1990 Zb.
o priestupkoch v znení neskorších predpisov (ďalej len „vodný zákon“) k navrhovanej činnosti/stavbe
„Automatizácia zarábania NaOH pre výrobu NaOCl“ v prevádzke „Výroba hydroxidu sodného, vodíka a chlóru“.
Súčasťou žiadosti bola projektová dokumentácia pre stavebné povolenie stavby/projektu „Automatizácia zarábania
NaOH pre výrobu NaOCl“, ktorá bola vypracovaná spoločnosťou MIRAL tech, s. r. o., so sídlom Tenisová 598/12,
971 01 Prievidza – manažér projektu Ing. Miroslav Sárička, 03/2025 (ďalej len „projektová dokumentácia“). Okrem
projektovej dokumentácie bola k žiadosti priložená aj východisková správa – zhodnotenie kontaminácie podzemnej
vody a zemín, ktorú vypracovala spoločnosť AQUA – GEO, s. r. o., so sídlom Škultétyho 4, 831 03 Bratislava,
zodpovedný riešiteľ RNDr. Martin Žitňan, 10/2016.
Okresný úrad Trenčín ako vecne a miestne príslušný orgán štátnej vodnej správy v zmysle ustanovení § 1
ods. 1 písm. b) a § 4 ods. 1 zákona č. 525/2003 Z. z. o štátnej správe starostlivosti o životné prostredie a o
zmene a doplnení niektorých zákonov v znení neskorších predpisov a § 60 ods. 1 písm. i) vodného zákona
vydáva k navrhovanej činnosti/stavbe „Automatizácia zarábania NaOH pre výrobu NaOCl“ na základe predloženej
projektovej dokumentácie a súvisiacich podkladov toto
záväzné stanovisko
podľa § 16a ods. 1 vodného zákona:
záväzné stanovisko:
Pre navrhovanú činnosť/stavbu „Automatizácia zarábania NaOH pre výrobu NaOCl“ sa pred povolením činnosti/
stavby nevyžaduje výnimka z environmentálnych cieľov podľa § 16 ods. 6 písm. b) vodného zákona.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/026082
002
0066715/2025
10.6.2025
hodnoverná elektronická
2 / 5
Odôvodnenie záväzného stanoviska:
Účelom záväzného stanoviska podľa § 16a ods. 1 vodného zákona je posúdenie významnosti vplyvu realizácie
navrhovanej činnosti/stavby „Automatizácia zarábania NaOH pre výrobu NaOCl“ na stav útvarov povrchovej vody
a stav útvarov podzemnej vody vo vzťahu k plneniu environmentálnych cieľov určených v § 5 vodného zákona a
prijatie záveru, či je potrebné posúdenie navrhovanej činnosti/stavby podľa § 16 ods. 6 písm. b) vodného zákona,
ktorý je transpozíciou článku 4.7 Rámcovej smernice Európskeho parlamentu a Rady 2000/60/ES z 23. októbra
2000, ktorou sa ustanovuje rámec pôsobnosti pre opatrenia spoločenstva v oblasti vodného hospodárstva (ďalej
len „RSV“). Posúdenie navrhovanej činnosti/stavby sa vzťahuje na obdobie počas realizácie činnosti stavby, po jej
ukončení ako aj na obdobie počas jej prevádzky.
Predmetom projektovej dokumentácie je modernizácia jestvujúcej technológie zarábania 20% roztoku hydroxidu
sodného (NaOH) potrebného pre výrobu chlórnanu sodného (NaClO). V rámci tohto projektu dôjde aj k
automatizácii zarábania 20% roztoku NaOH, čo prispeje k lepšej regulácii procesu a zvýšeniu bezpečnosti
obsluhy. Nakoľko sa jedná náhradu existujúcej prevádzky resp. jej technologické premiestnenie, v rámci areálu
FORTISCHEM a. s. nepribúdajú žiadne nové média ani sa týmto riešením nemení ich skladba a rovnako
sa nemení ani celková kapacita výroby. Pripravovaná zmena teda nepredstavuje rozšírenie prevádzky a nemá
ani vplyv na zmenu projektovanej kapacity. Ide o modernizáciu existujúcej technológie. Navrhovaná činnosť/
stavba „Automatizácia zarábania NaOH pre výrobu NaOCl“ je situovaná v priemyselnom areáli spoločnosti
FORTISCHEM, a. s. Umiestnená bude na pozemkoch parc. registra C č. 390/1, 390/25, 390/26, 390/106, 390/115,
390/117, 390/128, 390/129, 390/139, 390/140 v k. ú. Nováky.
Stavba „Automatizácia zarábania NaOH pre výrobu NaOCl“ sa člení na nasledovné stavebné objekty a prevádzkové
súbory:
Stavebné objekty:
SO 01 – Základy pre nové zariadenia
Prevádzkové súbory:
PS 01 – Výrobné zariadenia
PS 02 – Prevádzkové potrubie
PS 03 – Prevádzkový rozvod silnoprúdu a ASRTP
(ďalej len „Automatizácia zarábania NaOH pre výrobu NaOCl“).
Premetom projektovej dokumentácie je automatizácia zarábania NaOH pre výrobu NaClO. Stavebná časť
dokumentácie rieši realizáciu nových podstavcov pod technologické zariadenia výrobného procesu, ako aj osadenie
novej plastovej nádrže s objemom 25,0 m3 namiesto pôvodnej oceľovej kalovej nádrže s objemom 15,8 m3. Všetky
nové technologické časti budú osadené v rámci už existujúcich stavieb. Betónové podstavce budú vybudované v
existujúcich záchytných nádržiach a nebudú nimi vznikať dodatočné spevnené plochy.
Stručný popis technického a technologického riešenia:
Pripravovaná stavba rieši kontinuálny proces prípravy 20 % NaOH, ktorý spočíva v riedení 32 % roztoku NaOH
demivodou na základe pomerovej regulácie. Ide o kontinuálny proces, pri ktorom bude 32 % roztok NaOH
novoinštalovaným čerpadlom čerpaný z existujúceho skladovacieho zásobníka do nového statického zmiešavača.
Na výtlaku čerpadla bude udržiavaný konštantný tlak na základe merania tlaku obtokovaním cez regulačný ventil
späť do zásobníka 32 % NaOH. Prietok 32 % NaOH bude meraný prietokomerom a regulovaný regulačným
ventilom. Maximálny prietok 32 % NaOH bude 4 m3/h. Do zmiešavača bude z existujúceho potrubného rozvodu
privedená aj demivoda, pričom jej prietok bude meraný pomocou vysielača prietoku a regulovaný regulačným
ventilom. Maximálny prietok demivody bude 3 m3/h. V statickom zmiešavači bude dochádzať k požadovanému
nariedeniu roztoku NaOH. Výsledná koncentrácia, hustota a prietok budú merané hmotnostným prietokometrom.
Maximálny prietok 20 % NaOH bude 7 m3/h. 20 % roztok NaOH bude chladený na požadovanú teplotu v
novom výmenníku tepla. Na výstupe z výmenníka bude meraná teplota výstupného roztoku. Výsledná teplota bude
regulovaná regulačným ventilom na odvode chladiacej vody. Vyrobený 20 % roztok NaOH bude skladovaný v
novom zásobníku s objemom 25 m3 (max. 30 t). Zásobník bude vybavený kontinuálnym meraním hladiny, limitným
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/026082
002
0066715/2025
10.6.2025
hodnoverná elektronická
3 / 5
meraním hladiny a meraním teploty. Zo zásobníka bude 20 % NaOH diskontinuálne odčerpávaný novým čerpadlom
do miesta následnej spotreby – do existujúcich zásobníkov v objektoch výroby NaOCl a výroby NOVAMALu.
Prepínanie čerpania 20 % NaOH medzi zásobníkmi bude riešené diaľkovo ovládanými ON/OFF ventilmi.
V rámci riešenia sa nebude zaobchádzať s novými znečisťujúcimi látkami. Všetky zariadenia uvažované v projekte
sú umiestnené v nepriepustných záchytných nádržiach. Existujúci zásobník na 32 % vodný roztok NaOH je
umiestnený v existujúcej záchytnej nádrži v časti Koncentrácia NaOH (odparovacia stanica NaOH). Nové čerpadlo
bude k tomuto zásobníku pripojené na jestvujúce hrdlo, ktoré je v súčasnosti zaslepené. Do tohto objektu bude
inštalovaný aj chladič a statický zmiešavač. Všetky potrubné spoje a armatúry budú umiestnené tak, aby v prípade
poruchy bol únik znečisťujúcej látky zachytený v záchytnej nádrži. Z výmenníka tepla bude vedená potrubná
vetva do nového zásobníka na 20 % vodný roztok NaOH o objeme 25 m3. Tento bude spolu s prislúchajúcimi
čerpadlami umiestnený v existujúcej záchytnej nádrži, ktorá je ošetrená ochranným chemicky odolným náterom.
Počas prevádzky technológie zarábania 20 % roztoku NaOH nedochádza k tvorbe technologických odpadových
vôd. Vzhľadom na to, že všetky nové zariadenia budú inštalované v existujúcich záchytných, resp. havarijných
nádržiach, nedôjde k budovaniu nových betónových plôch, a teda sa nezvýši ani množstvo dažďových vôd
odvádzaných z dotknutých objektov. Navrhovanou zmenou v prevádzke „Výroba hydroxidu sodného, vodíka a
chlóru – membránová elektrolýza“ nedochádza k zmene jej hlavného výrobného programu, navrhovaná zmena v
rámci uvedenej prevádzky nemá vplyv na zmenu projektovanej kapacity vyrábaných produktov. Nebudú používané
nové vstupné suroviny a realizáciou projektu nebudú vznikať nové výrobky.
Charakteristika územia:
Z hľadiska geomorfologického členenia Slovenska patrí územie posudzovanej činnosti/stavby „Automatizácia
zarábania NaOH pre výrobu NaOCl“ do sústavy Alpsko-himalájskej, celku Hornonitrianska kotlina, podcelku
Prievidzská kotlina. Podľa hydrogeologickej rajonizácie Slovenska patrí záujmové územie do hydrogeologického
rajónu č. QN 067 Neogén a kvartér Hornonitrianskej kotliny. Lokalita navrhovanej činnosti „Automatizácia
zarábania NaOH pre výrobu NaOCl“ sa dotýka štyroch vodných útvarov, a to dvoch útvarov podzemnej vody –
útvaru podzemnej vody kvartérnych sedimentov SK1000400P Medzizrnové podzemné vody kvartérnych náplavov
dolného toku Váhu, Nitry a ich prítokov a útvar predkvartérnych hornín SK200170FP Puklinové a medzizrnové
podzemné vody neovulkanitov a terciérnych náplavov Hornonitrianskej kotliny a dvoch útvarov povrchovej vody -
SKN0003 Nitra a vodného toku Novácky potok. V dotknutom území sa nachádza aj geotermálny útvar SK300100FK
Hornonitrianska kotlina, ktorý však realizáciou a prevádzkou navrhovanej činnosti/stavby „Automatizácia zarábania
NaOH pre výrobu NaOCl“ nebude zasiahnutý. Hydrogeologické pomery sú v záujmovom území determinované
predovšetkým geologickou stavbou, zrážkovými pomermi, vodným stavom v rieke Nitra a tiež antropogénnymi
zásahmi do územia. Hydrologicky patrí skúmané územie do povodia Nitry, ktorá je ľavostranným prítokom Váhu
a podľa vodohospodárskeho členenia je čiastkovým povodím Povodia Váhu.
ÚTVAR PODZEMNEJ VODY SK1000400P MEDZIZRNOVÉ PODZEMNÉ VODY KVARTÉRNYCH
NÁPLAVOV DOLNÉHO TOKU VÁHU, NITRY A ICH PRÍTOKOV
Útvar podzemnej vody SK1000400P Medzizrnové podzemné vody kvartérnych náplavov dolného toku Váhu, Nitry
a ich prítokov bol vymedzený ako útvar s plochou 1 943,020 km2. Na základe hodnotenia jeho stavu bol tento
útvar klasifikovaný v dobrom kvantitatívnom a zlom chemickom stave, s rizikom nedosiahnutia environmentálnych
cieľov RSV do roku 2027. Zlý chemický stav útvaru je spôsobený dusičnanmi, amónnymi iónmi, fosforečnanmi,
síranmi a TOC (celkový organický uhlík).
ÚTVAR PODZEMNEJ VODY SK200170FP PUKLINOVÉ A MEDZIZRNOVÉ PODZEMNÉ VODY
NEOVULKANITOV A TERCIÉRNYCH NÁPLAVOV HORNONITRIANSKEJ KOTLINY
Útvar podzemnej vody v predkvartérnych horninách SK200170FP Puklinové a medzizrnové podzemné vody
neovulkanitov a terciérnych náplavov Hornonitrianskej kotliny bol vymedzený ako útvar s plochou 335,526 km2.
Na základe hodnotenia jeho stavu bol tento útvar klasifikovaný v dobrom chemickom stave, bez rizika nedosiahnutia
environmentálnych cieľov RSV do roku 2027.
ÚTVAR GEOTERMÁLNYCH VÔD SK300100FK HORNONITRIANSKA KOTLINA
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/026082
002
0066715/2025
10.6.2025
hodnoverná elektronická
4 / 5
Útvar geotermálnych vôd SK300100FK Hornonitrianska kotlina bol vymedzený ako útvar s plochou 477,468 km2.
Na základe hodnotenia jeho stavu bol klasifikovaný v dobrom chemickom stave so strednou mierou spoľahlivosti
hodnotenia.
Výsledky hodnotenia rizika a postup hodnotenia kvantitatívneho a chemického stavu útvarov podzemnej vody sú
uvedené vo Vodnom pláne Slovenska na roky 2022 – 2027, Pláne manažmentu správneho územia povodia Dunaja
(2022).
ÚTVAR POVRCHOVEJ VODY SKN0003 NITRA A VODNÝ TOK NOVÁCKY POTOK
Lokalita navrhovanej činnosti/stavby „Automatizácia zarábania NaOH pre výrobu NaOCl“ sa dotýka aj
útvaru povrchovej vody - SKN0003 Nitra, keďže daný vodný útvar lemuje západný okraj areálu spoločnosti
FORTISCHEM, a. s. vo vzdialenosti cca 100 až 300 m. Útvar povrchovej vody SKN0003 Nitra bol na základe revízie
útvarov povrchovej vody vykonanej v rámci 3. cyklu plánu manažmentu povodí vymedzený ako prirodzený vodný
útvar. Na základe výsledkov hodnotenia stavu/potenciálov útvarov povrchových vôd v rokoch 2013 – 2018 bol útvar
povrchovej vody SKN0003 Nitra klasifikovaný v priemernom ekologickom stave. Z hľadiska hodnotenia celkového
chemického stavu tento vodný útvar nedosahuje dobrý chemický stav. Spoľahlivosť hodnotenia ekologického
potenciálu/stavu a chemického stavu predmetného vodného útvaru bola stredná.
Za cestou I/64, východne od areálu spoločnosti FORTISCHEM, a. s., v ktorom sa má navrhovaná činnosť/stavba,
resp. jej zmena realizovať, preteká vodný tok Novácky potok. Novácky potok pramení juhovýchodne od mesta
Nováky a tečie severozápadným smerom, neskôr južným smerom. V severnej časti záujmového územia sa nachádza
vodná nádrž Nováky.
Z hľadiska požiadaviek platnej európskej legislatívy, ako i legislatívy Slovenskej republiky v oblasti vodného
hospodárstva bolo potrebné navrhovanú činnosť/stavbu „Automatizácia zarábania NaOH pre výrobu NaOCl“
posúdiť z pohľadu Rámcovej smernice Európskeho parlamentu a Rady 2000/60/ES z 23. októbra 2000, ktorou
sa ustanovuje rámec pôsobnosti pre opatrenia spoločenstva v oblasti vodného hospodárstva (ďalej len „RSV“) a
Nariadenie vlády SR č. 282/2010 Z. z., ktorým sa ustanovujú prahové hodnoty útvarov podzemných vôd, bolo
potrebné posúdiť či realizácia navrhovanej činnosti/stavby nebude mať vplyv na zmenu hladiny dotknutých útvarov
podzemnej vody – útvaru podzemnej vody kvartérnych sedimentov SK1000400P Medzizrnové podzemné vody
kvartérnych náplavov dolného toku Váhu, Nitry a ich prítokov a útvar predkvartérnych hornín SK200170FP
Puklinové a medzizrnové podzemné vody neovulkanitov a terciérnych náplavov Hornonitrianskej kotliny alebo
či nespôsobí zmeny fyzikálnych (hydromorfologických) charakteristík útvaru povrchovej vody SKN0003 Nitra a
vodného toku Novácky potok.
Posúdenie činnosti/stavby „Automatizácia zarábania NaOH pre výrobu NaOCl“ sa vzťahuje na obdobie počas
realizácie činnosti/stavby, po jej ukončení, ako aj na obdobie počas jej prevádzky/užívania.
Počas realizácie činnosti/stavby „Automatizácia zarábania NaOH pre výrobu NaOCl“ po jej ukončení, ako ani
počas prevádzky a užívania predmetnej stavby sa vzhľadom na jej charakter, technické riešenie a iné skutočnosti
vyplývajúce z projektovej dokumentácie a ostatných podkladov nepredpokladá ovplyvnenie obehu a režimu
podzemných vôd v útvare podzemnej vody SK1000400P Medzizrnové podzemné vody kvartérnych náplavov
dolného toku Váhu, Nitry a ich prítokov.
Obdobne sa nepredpokladá ovplyvnenie obehu a režimu podzemných vôd ani v útvare podzemnej vody SK200170FP
Puklinové a medzizrnové podzemné vody neovulkanitov a terciérnych náplavov Hornonitrianskej kotliny či v útvare
geotermálnych vôd SK300100FK Hornonitrianska kotlina.
Vplyv činnosti/stavby „Automatizácia zarábania NaOH pre výrobu NaOCl“ na zmenu fyzikálnych
(hydromorfologických) charakteristík útvaru povrchovej vody SKN0003 Nitra a vodného toku Novácky potok sa
vzhľadom na jej charakter a na skutočnosť, že práce budú prebiehať mimo vodných tokov, nepredpokladá.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/026082
002
0066715/2025
10.6.2025
hodnoverná elektronická
5 / 5
Pri všetkých činnostiach je však nevyhnutné dbať na dobrý technický stav využívaných mechanizmov a zariadení a
zamedziť potenciálny únik akýchkoľvek znečisťujúcich látok do horninového prostredia alebo priamo do podzemnej
vody.
Na základe uvedených skutočností a údajov vyplývajúcich z predloženej projektovej dokumentácie a iných
podkladov možno konštatovať, že realizáciou činnosti/stavby „Automatizácia zarábania NaOH pre výrobu
NaOCl“ nedôjde k nesplneniu environmentálnych cieľov dotknutých vodných útvarov, a preto sa pred povolením
navrhovanej činnosti/stavby nevyžaduje výnimka podľa § 16 ods. 6 písm. b) vodného zákona.
Podľa § 73 ods. 21 vodného zákona je záväzné stanovisko podľa § 16a ods. 1 podkladom k vyjadreniu štátnej
vodnej správy v územnom konaní k činnosti; ak sa územné konanie pre činnosť nevyžaduje, záväzné stanovisko je
podkladom ku konaniu o povolení činnosti.
Toto záväzné stanovisko sa v súlade s § 16a ods. 5 vodného zákona zverejní na webovom sídle Okresného úradu
Trenčín a na webovom sídle Ministerstva životného prostredia Slovenskej republiky po dobu 30 dní. Toto záväzné
stanovisko sa zverejní aj na centrálnej úradnej elektronickej tabuli na stránke portálu www.slovensko.sk v časti
„Úradná tabuľa“.
Ing. Jana Hurajová
vedúca odboru
Informatívna poznámka - tento dokument bol vytvorený elektronicky
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/026082
002
0066715/2025
10.6.2025
hodnoverná elektronická
Elektronické podpisy
Registratúrne číslo záznamu:
0066715/2025
Vec: „Automatizácia zarábania NaOH pre výrobu NaOCl“ v prevádzke „Výroba hydroxidu sodného, vodíka a chlóru“ – 
záväzné stanovisko podľa § 16a vodného zákona
Parafa
Dátum/čas
Meno
Pozícia
Org.útvar
Funkcia
V zast.
Zastúpil
Poznámka
Schválené
10.06.2025 
10:33
Hurajová Jana, Ing.
vedúci
OU-TN-
OSZP
vedúca odboru
Nie