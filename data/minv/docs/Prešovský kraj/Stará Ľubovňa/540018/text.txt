1 
OZNÁMENIE O STRATEGICKOM DOKUMENTE 
V ZMYSLE ZÁKONA Č. 24/2006 V ZMENÍ NESKORŠÍCH NOVIEL 
 
ÚZEMNÝ PLÁN OBCE PLAVEČ 
ZMENY A DOPLNKY Č. 01 
 
 
 
I. 
Základné údaje o obstarávateľovi 
 
1. Názov: Obec Plaveč 
2. Identifikačné číslo: 00 330 116 
3. Adresa sídla: Plaveč, Hviezdoslavova 101/4, 065 44 Plaveč 
 
4. Meno, priezvisko, telefónne číslo a iné kontaktné údaje oprávneného zástupcu 
obstarávateľa:  
Mgr. Peter Šlosár, tel.: 0907 304 341, starosta@plavec.sk 
 
5. Meno, priezvisko, telefónne číslo a iné kontaktné údaje osoby s informáciami 
o strategickom dokumente:  
Ing. Ján Kunák, Mierová 23, 064 01 Stará Ľubovňa, odborne spôsobilá osoba pre 
obstarávanie územnoplánovacích podkladov a územnoplánovacej dokumentácie podľa 
§2a stavebného zákona, tel.: 0908 983 946, jankunaksl@gmail.sk 
Architektonické štúdio ATRIUM, Letná 40, 040 01 Košice, Ing. arch. Dušan Burák, 
CSc.-  spracovateľ, tel. 0905 240 866, dusan.burak@atriumarchitekti.sk 
 
II. Základné údaje o strategickom dokumente 
 
1. Názov:  
Územný plán obce Čirč - Zmeny a doplnky č. 01 
 
2. Charakter:  
Územnoplánovacia dokumentácia obce Plaveč – Zmeny a doplnky č. 01- zmena 
priestorového usporiadania a funkčného využitia územia s miestnym dosahom je 
vypracovaná v zmysle zákona č. 50/1976 Zb. o územnom plánovaní a stavebnom 
poriadku (stavebný zákon) v znení neskorších predpisov a § 17 vyhlášky MŽP SR č. 
55/2001 Z.z. o územnoplánovacích podkladoch a územnoplánovacej dokumentácii. 
Uvedený dokument Územný plán obce Plaveč – Zmeny a doplnky č. 1 podlieha 
zisťovaciemu konaniu podľa § 7 zákona č. 24/2006 Z. z. o posudzovaní vplyvov na 
životné prostredie a o zmene a doplnení niektorých zákonov v znení neskorších 
predpisov. 
 
3. Hlavné ciele:  
Obec Plaveč má spracovaný Územný plán obce Plaveč, ktorý bol schválený obecným 
zastupiteľstvom uzn. č. 29/2010 zo dňa 27.09.2010. Hlavným dôvodom obstarania 
Zmien a doplnkov č. 01 Územného plánu obce Plaveč sú zmeny funkčného využitia 
plôch v zastavanom území aj mimo zastavané územie a rozšírenie funkcie bývania 
oproti pôvodnému územnému plánu obce. Požiadavky na zmeny pôvodného 
územného plánu boli formulované obecným zastupiteľstvom.  
 
2 
Cieľom je navrhnúť novú funkčnú štruktúru na uvedených lokalitách pri minimalizácii 
zásahov do princípov platnej ÚPD a zachovať tak vyvážený vývoj obce do r. 2040 a neskôr. 
 
Špecifikácia požadovaných zmien a doplnkov č. 01územného plánu  
 
Lokalita č. 1 – Centrum 
- výhľadové plochy bývania a OV, jestvujúce plochy zelene, plochy priemyselných, 
výrobných a dopravných služieb, rekreačných chalúp  na plochy bývania a OV, 
zberného dvora, CR a turizmu cyklistické chodníky a plochy ľahkej priemyselnej 
výroby, skladov a výrobných služieb  
Lokalita č. 2 – Sever 
- plochy verejného technického vybavenia, zelene, ornej pôdy, TTP a ostatnej pôdy, 
plochy športu na  plochy RD, verejného technického vybavenia a ČOV, miestnych 
ciest, plochy rekreácie a športu, verejnej zelene, parkoviska 
Lokalita č. 3 – Západ 
- výhľadové plochy  RD, športu, ornej pôdy jestvujúcich rekreačných chalúp na plochy 
RD, miestne cesty, plochy rekreácie a športu, plochy VZ 
Lokalita č. 4 – Šajby 
- plochy ornej pôdy ,TTP na plochy rekreácie a športu, , CR a turizmu, parkoviska, 
verejnej zelene, línie cyklotrás občianskeho vybavenia 
Lokalita č. 5 – Podzámok 
- plochy ornej pôdy ,TTP , lesa, RD, priemyselných, výrobných, dopravných služieb 
a skladov na plocha CR a turizmu, verejnej zelene, parkovísk, turistické a cyklistické 
trasy, plochy OV,VZ, rekreácie a športu, parkoviska  
Lokalita č. 6 – Za traťou 
- plochy TTP a ostatnej pôdy na plochy verejného technického vybavenia, VZ a 
parkoviska 
 
4. Obsah:  
Obsah dokumentácie vyplýva z ustanovení zákona č. 50/1976 Zb. o územnom 
plánovaní a stavebnom poriadku (stavebný zákon) v znení neskorších predpisov 
stavebného zákona a vykonávacej vyhlášky č. 55/2001 Z.z. o územnoplánovacích 
podkladoch a územnoplánovacej dokumentácii. 
Obsah riešenia ZaD č. 1 obce Plaveč sa skladá z textovej a grafickej časti. 
Textová časť:  
Smerná časť:  
A - Sprievodná správa pre ÚPN Plaveč - Zmeny a doplnky č.01   
A/a - Úprava sprievodnej správy ÚPN Plaveč, vyplývajúca z ÚPN Plaveč - Zmeny a 
doplnky č.01  
B - Vyhodnotenie dôsledkov stavebných a iných zámerov na PP vyplývajúci z ÚPN 
Plaveč - Zmeny a doplnky č0.1  
Záväzná časť:  
Návrh regulatívov územného rozvoja obce vyplývajúci z ÚPN Plaveč – Zmeny a 
doplnky č.01  
Grafická časť  
Skladá  sa z výkresov č. 1, 2, 3, 4, 5, 6, schémy širších vzťahov a schémy  lokalít 
riešených v ZaD č. 01. Návrh je zobrazený ako priesvitky ÚPN-O Plaveč, ZaD č. 01 
nad grafickou časťou ÚPN-O Plaveč  
 
Vyhotovenie dokumentácie bude pozostávať z nasledujúcich etáp: 
a) prípravné práce 
 
3 
b) spracovanie návrhu ZaD č. 01 a jeho prerokovanie 
c) spracovanie Oznámenia o strategickom dokumente a príp. jeho prerokovanie 
d) spracovanie čistopisu, schválenie dokumentácie 
 
 
 
 
5. Uvažované variantné riešenia:  
 Nie sú, pre navrhované zmeny a doplnky funkčného využitia územia neboli 
spracované alternatívne riešenia z dôvodu jasne koncipovaných požiadaviek obce - 
riešenie návrhu je invariantné. 
 
6. Vecný a časový harmonogram:                                                                                                                                               
Spracovanie ZaD č. 01 obce Plaveč, jeho prerokovanie podľa § 22 zákona č. 50/1976 
Zb. stavebného zákona v znení neskorších predpisov a § 7 až § 15 zák. č. 24/2006 Z. z. 
o posudzovaní vplyvov na životné prostredie a schválenie podľa § 26 ods.3 zák. 
č.50/1976 Zb. vrátane Všeobecne záväzného nariadenia v termíne do 09/2025. 
 
 
a) prípravné práce ........................................................................05.2024 
b) vyhotovenie návrhu ZaD č. 01 a jeho prerokovanie..............  01.2025 
c) prerokovanie návrhu .............................................................. 05.2025 
d) spracovanie oznámenia o strategickom dokumente .............   04.2025 
e) prerokovanie oznámenia ...................................................      06.2025 
f) spracovanie čistopisu, schválenie  dokumentácie ...............    09.2025 
 
7. Vzťah k iným strategickým dokumentom:  
Zmeny a doplnky č. 01 ÚPN  Plaveč sú v súlade s nadradenou územno-plánovacou 
dokumentáciou, ktorou je Územný plán Prešovského samosprávneho kraja (ÚPN 
PSK), schválený Zastupiteľstvom Prešovského samosprávneho kraja uznesením č. 
268/2019 
dňa 
26.08.2019. 
Záväzná 
časť 
Územného 
plánu 
Prešovského 
samosprávneho kraja bola vydaná Všeobecne záväzným nariadením Prešovského 
samosprávneho kraja č. 77/2019, ktoré bolo schválené Zastupiteľstvom Prešovského 
samosprávneho kraja uznesením č. 269/2019 dňa 26.08.2019 s účinnosťou od 
06.10.2019.  
Pri spracovaní dokumentácie ZaD č. 01 obce Plaveč budú využité  ďalšie 
dokumentácie s dopadom na riešené územie (KURS, NATURA, RN ÚSES a pod.) 
 
8. Orgán kompetentný na jeho prijatie:  
       Obecné zastupiteľstvo obce Plaveč        
9. Druh schvaľovacieho dokumentu:  
Uznesenie obecného zastupiteľstva obce Plaveč o schválení ZaD č. 01 ÚPN  Plaveč 
Všeobecné záväzné nariadenie obce o  záväznej časti ZaD č. 01 ÚPN  Plaveč. 
 
III. Základné údaje o predpokladaných vplyvoch strategického dokumentu na    životné 
prostredie vrátane zdravia: 
 
1. Požiadavky na vstupy:  
          Územno-technické a iné podklady týkajúce sa riešeného územia v zmysle  stavebného 
          zákona a všetky informácie, ktoré sa vzťahujú k riešenému územiu. 
1.1 Pôda 
 
4 
Z pôd sa v nive Popradu vyskytujú fluvizeme kultizemné karbonátové, vo zvyšnej 
časti katastra prevažne kambizeme pseudoglejové nasýtené. Pôdy sú piesčito-hlinité a 
hlinito-piesčité, neskeletnaté až slabo kamenité (0 – 20 %). Poľnohospodárska pôda 
všeobecne je strednej a nízkej bonity s najmenej bonitnými pôdami na južnom a 
východnom okraji k. ú. a v kategorizácii produkčnosti dosahuje nižšie hodnoty (7 a 8 v 
10-stupňovej stupnici s bodovými hodnotami 40 – 31 a 30 – 21 v stupnici 100 – 1), 
pričom najmenej hodnotné pôdy sú na južnom a východnom okraji katastra. Obsah 
humusu v hĺbke do 25 cm je stredný (1,8 – 2,3 %) až nízky (< 1,8 %). Pôdna reakcia je 
prevažne neutrálna (6,5 – 7,3 pH), na severnom a južnom okraji územia slabo kyslá 
(6,0 – 6,5 pH). Podľa VÚPOP, reg. pracovisko B. Bystrica je pôda zaradená do kat. A- 
nekontaminované – obsah všetkých hodnotených rizikových látok je pod limitom A. 
Veľkoplošné odvodnenia neznámej kvality sú okolo obce. V k.ú. sú tri odvodňovacie 
kanály - hydromelioračné stavby. Okolo obce sú veľkoplošné odvodnenia neznámej 
kvality. Najlepšou skupinou BPEJ je 5 a najhoršou  9.  
Celkovo je v ZaD 01 navrhovaných na záber pôdy 28 lokalít v rozsahu 22,6797 ha, z 
toho poľnohospod. pôdy je 11,7377 ha (z toho v zastavanom území 1,2315 ha). Časť 
navrhovaných lokalít označených 18´, 19´, 21, 22, 26´, 27´, 29´, 30´, 31´ a 39´v 
rozsahu 10,0354 ha je tvorená najkvalitnejšou poľnohospodárskou pôdou v zmysle § 
12 ods. 2 písm. a) zákona. ZaD navrhujú zmenu funkčného využitia časti uvoľnených 
plôch v schválenej ÚPD (6 lokalít) v rozsahu 11,1889 ha na zmenu v rozsahu 1,3997, 
z toho PP ha.  
1.2 Voda 
Obec Plaveč je súčasťou skupinového vodovodu Plaveč – Ľubotín so spoločným 
vodojemom v Plavči. Prívod vody z VDJ do spotrebiska je zásobným potrubím DN 
225, s napojením na jestvujúcu rozvodnú sieť DN 100. Plaveč v súčasnosti má 
vodovodnou sieťou pokrytú celú obec, z toho vyplýva, že temer všetky nehnuteľnosti 
sú napojené na verejnú vodovodnú sieť, ktorá je v správe obce. Vodným zdrojom pre 
obec Plaveč a Ľubotín sú nasledovné hydrologické vrty v k.ú. obce Plaveč: • Vrt HP-1 
o výdatnosti 7 l/s • Vrt HP-3 o výdatnosti 5 l/s • Vrt HP-8 o výdatnosti 4 l/s Celková 
výdatnosť vodných zdrojov je 16 l/s. Okolo vodných zdrojov je stanovené ochranné 
pásmo hygienickej ochrany I. stupňa o ploche 24 959 m2 .Na OP I. stupňa nadväzuje 
OP II. stupňa o rozlohe 29,65 ha.  
Miestna časť Pastovník nie je zásobovaná skupinovo. Nehnuteľnosti (prevažne 
chalupy) majú vlastné zdroje vody - studne, ktoré budú vyhovovať aj pre návrhové 
obdobie. 
1.3 Suroviny 
VS KNV rozhodnutím č. 0942/62 určil DP Orlov – Plaveč a MS SSR rozhodnutím č. 
3359/85 určilo DP Plaveč I. Ťažbu a triedenie štrkopieskov. Na Východnom okraji k.ú. 
je vymedzené Chránené ložiskové územie.  
V katastrálnom území obce Plaveč sa nenachádzajú ložiská nevyhradených nerastov. 
1.4 Energetické zdroje 
Dodávka elektrickej energie pre riešené územie je zabezpečovaná z jestvujúcej 
vzdušnej 22 kV prípojky z VN č. 476 z ES 110/22 kV Stará Ľubovňa. Na uvedenú 
linku je pripojených 10 ks 22/0,4 kV transformovní. Uvedené trafostanice zásobujú 
súčasnú bytovú, vybavenostnú, podnikateľskú a poľnohospodársku zástavbu. Popri 
železnici prechádza dvojité 110 kV elekt. vedenie č.6410 do ES ŽSR 110/22 kV 
Plaveč. Dodávka elektrickej energie pre jednotlivých odberateľov v obci je 
vykonávaná verejným NN vzdušným rozvodom na betónových a drevených stožiaroch 
v blízkosti verejných komunikácií.  
Predložený  návrh ZaD č. 01 nerieši potrebu rozširovania NN sietí. 
 
5 
1.5 Plyn 
Obec Plaveč je plynofikovaná. Napojená je na existujúce plynárenské zariadenie VTL 
plynovod DN 200,PN 40 Stará Ľubovňa – Lipany, odkiaľ je vedená VTL prípojka DN 
100, PN 40 do regul. stanice RS 800/2/1 - 440, ktorá je umiestnená v juhozápadnej 
časti obce. Miestne rozvody plynu sú z materiálu PE D90,63 a D50 o prevádzkovom 
tlaku 300 kPA. Miestna sieť je vytvorená kombináciou STL a NTL plynovodov. 
Navrhovaná zástavba sa bude plynofikovať v náväznosti na existujúcu sieť. 
Miestne časti Podzámok a Pastovník nie sú plynofikované. V Pastovníku sa s jej 
plynofikáciou neuvažuje. 
Predložený  návrh ZaD č. 01 nerieši potrebu rozširovania plynárenských zariadení. 
1.6 Teplo 
V riešenej obci je odber a dodávka tepla len z lokálnych tepelných zariadení na báze 
spaľovania plynných palív a v malej miere elektrickou energiou a tuhé palivá. Rodinné 
domy sú zásobované pre vykurovanie a prípravu teplej úžitkovej vody (TÚV) 
väčšinou z vlastných zdrojov tepla a to formou malých kotlov, príp. etážové 
vykurovanie na báze zemného plynu, TÚV prietokovými ohrievačmi. Prevažná časť 
zariadení občianskej vybavenosti (OV) je zásobovaná pre vykurovanie a prípravu 
TÚV väčšinou z domových a blokových kotolní na báze zemného plynu. Súčasný stav 
v zásobovaní teplom sa navrhujeme ponechať.  
1.7 Doprava 
Na nadradenú cestnú sieť je obec Plaveč napojená cestou I/68, ktorej trasa je vedená 
južne od zastavaného územia obce. Úsek cesty I/68 Stará Ľubovňa-Ľubotín je 
spoločný s cestou I/77. Podľa ÚPN VÚC Prešovského kraja sa úsek postupne 
homogenizuje do kategórie C 11,5/80 s požiadavkou na odstránenie najzávažnejších 
dopravných závad, t. j. obchvat obce Plavnica, most cez rieku Poprad v Starej Ľubovni.   
Severne je zastavané územie obce Plaveč tangované železničnou traťou č.188 Košice 
– Plaveč – Muszyna (PR). Ide o trať nadregionálneho významu, ktorá tvorí súčasť 
komplexného severojužného ťahu trate celoštátneho a medzinárodného významu v 
ďalšom prepojení Kysak –Košice – Čaňa – Hidasnémeti (MR).  
Južne od zastavaného územia obce Plaveč vedie cesta I/68 Stará Ľubovňa-Ľubotín, 
ktorá rozdeľuje územie obce od častí Podzámok a Pastovník. Cesta je hlavnou zbernou 
komunikáciou územia, tvorí základný komunikačný systém obce a je vybudovaná 
kategórie C 11,5/80. 
Na cestu I/68 sa v neprehľadnom smerovom oblúku napája mostným objektom cesta 
III/543050 so smerom do obce Orlov. V severnej polohe obce cesta úrovňovo križuje 
železničnú trať. Priecestie je vybavené rampami a svetelnou signalizáciou. Cesta 
III/543050 v obci Plaveč plní funkciu zbernej komunikácie funkčnej triedy B2, je 
vybudovaná kategórie MZ 8/50. Mimo zastavaného územia ju radíme do kategórie C 
7,5/60. Pozdĺž cesty nie sú vybudované samostatné pešie chodníky, obojstranne sú 
pásy zelene s jednostrannou lipovou alejou, ktorá kmeňmi zasahuje do vozovky. 
Ostatné miestne komunikácie sú založené v pravouhlom uličnom systéme. Cesty majú 
obslužný charakter radíme ich do funkčných tried C1, C2, C3. Cesty sú vybudované 
prevažne kategórie MOK 7,5/40, ide o dvojpruhové komunikácie so šírkou vozovky 
6,0m. Pozdĺž vozovky sú obojstranne líniové pásy zelene šírky cca 4,0m, čím je 
vytvorený dostatočne široký uličný priestor. V severnej polohe obce je ul. 
Železničiarka a Vansovej panelová. Pozdĺž komunikácií nie sú vybudované 
samostatné pešie chodníky ani odvodňovacie rigoly. V časti Podzámok a Pastovník sú 
obslužné komunikácie vedené v náročnom teréne s pokračovaním poľných ciest. 
Radíme ich do funkčných tried C3, ktoré šírkou zodpovedajú kategórii MOK 3,75/40. 
V zmysle STN 73 6110 ide o jednopruhové obojsmerné cesty s krajnicami a 
 
6 
výhybňami. Na riešenom území nie sú zrealizované výhybne čím je sťažené vyhnutie 
sa protiidúcich vozidiel. 
ÚPD navrhuje pás pre medzinárodnú cyklistickú cestu Eurovelo 11. 
 
2. Údaje o výstupoch:  
Výstupom procesu obstarávania sú navrhované Zmeny a doplnky č. 01územného 
plánu obce Plaveč. Návrh Zmien a doplnkov č. 01 ÚPN je spracovaný v súlade s 
ustanoveniami §12 vyhlášky MŽP č. 55/2001 Z.z. o územnoplánovacej dokumentácii 
a územnoplánovacích podkladoch a obsahuje smerne a záväzné regulatívy. Záväzné 
regulatívy budú vyhlásené všeobecne záväzným nariadením obce Plaveč. 
2.1 Ovzdušie. 
Nepresahuje rámec bežného znečistenia z malých zdrojov v obci.  
V riešenom území sú evidované malé zdroje znečistenia ovzdušia, ktoré predstavujú 
väčšinou plynové kotolne a kotolne na tuhé palivo. Navrhované zmeny a doplnky 
územného plánu nemajú zásadný vplyv na  stav ovzdušia v obci. 
2.2 Voda 
Súčasný (realizovaný) spôsob zásobovania pitnou vodou ponechávame aj pre 
návrhové obdobie. Na systém zásobovania pitnou vodou bude napojená väčšina 
nehnuteľnosti v obci, vrátane občianskej vybavenosti a iných odberateľov. Predmetný 
zdroj vody v prípade súčasnej výdatnosti a nezávadnosti bude postačujúci aj pri 
uvažovanom náraste odberu vody z titulu novonavrhovanej výstavby a napojenia ešte 
nenapojených subjektov. 
2.3 Odvádzanie a zneškodňovanie odpadových vôd 
Obec má vybudovanú splaškovú kanalizácia a ČOV typu Ekoprogres. Kanalizácia je 
gravitačná mimo kmeňovej vetvy. Kmeňová stoka zaúsťuje do šachtovej ČS1, ktorá 
prečerpáva splaškové vody z priľahlej zástavby do príslušného kanalizačného zberača. 
Jednotlivé nehnuteľnosti, ktoré sú v súčasnosti odkanalizované do domových žúmp, sa 
postupne napoja na celoobecnú kanalizáciu a týmto dôjde k zlepšovaniu životného 
prostredia. Podzámok nie je odkanalizovaný. Systém bude vyhovovať aj pre návrhové 
obdobie. Alternatívou je vybudovanie vlastnej ČOV spolu s ekoparkom. Miestna časť 
Pastovník nie je odkanalizovaná - nehnuteľnosti ( chaty ) majú vybudované žumpy, 
ktoré ak sú dostatočne vodotesné a izolované budú vyhovovať aj pre návrhové 
obdobie. 
 Časť obce má vybudovanú sieť odvodňovacích rigolov, slúžiacich na odvedenie 
dažďových a prívalových vôd, čo bude aj zachované.  
2.4 Odpady 
Obec má spracovaný program odpadového hospodárstva. Zber komunálneho odpadu 
je organizovaný zberom na riadenú skládku.  
 2.5.Hluk a vibrácie   
Za hlavný líniový zdroj hluku je možné považovať cestu I/77,  I/68 a  prieťah obcou 
cestou III triedy č. 3150. Producentom hluku sú stacionárne a pohybujúce sa zdroje. 
Pohybujúcim sa je automobilová doprava. Intenzita dopravy prechádzajúca obcou je 
vysoká. Zaťažené sú aj miestne komunikácie. Hlukom je zaťažená zástavba pozdĺž 
týchto trás. Stacionárnym zdrojom sú drobné a ťažobno – spracovateľské prevádzky. 
Nadmerným hlukom je zaťažovaná obytná zóna, nakoľko nie je dostatočne vzdialená. 
Zdrojom hluku bude plánovaná veterná elektráreň na východnom okraji k.ú. 
2.6.Žiarenie a iné fyzikálne polia 
Nepredpokladáme vplyvy na tepelné, magnetické a iné polia. 
 
 
 
7 
2.7.Doplňujúce údaje 
Neuvažuje s realizáciou takých terénnych úprav, ktoré by mali za následok negatívny 
zásah do krajiny, resp. umožnili zosuvy pôd. 
 
Ďalšie výstupy záväzné regulatívy priestorového usporiadania a funkčného využívania 
územia obce Plaveč, zásady usporiadania verejného dopravného a technického 
vybavenia územia, zásady starostlivosti o životné prostredie a ochranu zdravia 
obyvateľstva, tvorbu krajiny a ochranu prírody, ochranu kultúrno-historických hodnôt 
a určenie plôch pre verejnoprospešné stavby a vykonanie asanácií budú formulované 
v záväznej časti ZaD č. 01 ÚPN O, ktorá bude vyhlásená všeobecne záväzným 
nariadením obce. 
 
3. Údaje o priamych a nepriamych vplyvoch na životné prostredie:  
Územnoplánovacia dokumentácia je priamym nástrojom na „zlepšenie životného 
prostredia,  dosiahnutie ekologickej stability a zabezpečenie trvalo udržateľného 
rozvoja“ . Za nepriame vplyvy strategického dokumentu môžeme považovať zmenu 
priestorového usporiadania a funkčného využívania územia, vznik nových plôch, 
záber poľnohospodárskej pôdy, nárast frekvencie dopravy a nároky na novú 
infraštruktúru. Avšak tieto vplyvy sú spojené s rozvojom územia a samotný 
strategický dokument stanovuje limity a regulatívy na elimináciu týchto javov. 
Je možné predpokladať, že navrhovaný urbanistický rozvoj obce nebude negatívne 
vplývať na životné  prostredie obce. 
 
4. Vplyv na zdravotný stav obyvateľstva: 
Negatívny vplyv na zdravotný stav obyvateľstva sa v dôsledku riešenia ÚPN-
O nepredpokladá, úlohou ÚPN  je vylúčiť negatívne vplyvy a stanoviť limity 
a regulatívy pre ich elimináciu.  
 
5. Vplyvy na chránené územia vrátane návrhu opatrení na ich zmiernenie:  
V riešenom území sa nachádzajú plochy a objekty chránené v zmysle zákona NR SR č. 
543/2002 Z. z. o ochrane prírody a krajiny v znení neskorších predpisov (ďalej len 
„zákon“). Z hľadiska územnej ochrany prírody leží v území Chránený areál (CHA) 
Plavečské štrkoviská so 4. stupňom ochrany, z ktorého časť bola zaradená aj do siete 
území európskeho významu Natura 2000 ako SKUEV0338 Plavečské štrkoviská so 4. 
stupňom ochrany. Toto územie bolo schválené vládou SR, v súčasnej dobe je zoznam 
ÚEV za celú SR na posudzovaní v orgánoch Európskej únie. V ÚPN VÚC 
Prešovského samosprávneho kraja je uvedený aj návrh na vyhlásenie CHA Plavečská 
stráň o výmere 0,4480 ha z dôvodu ochrany anorganických javov. Ochrana sa bude 
vykonávať systémom konkrétnych obmedzení. Požaduje sa dodržiavanie obmedzení a 
limitov využitia chráneného územia, ktoré musí byť vyhlásené vyhláškou Krajského 
úradu životného prostredia v Prešove.  
Podľa Generelu nadregionálneho ÚSES SR nezasahuje do územia katastra žiaden 
prvok nadregionálneho významu. V zmysle Národnej ekologickej siete Slovenska 
NECONET rieka Poprad predstavuje hydrický ekologický koridor národného 
významu. V zmysle regionálneho ÚSES sa v území nachádzajú dve biocentrá 
regionálneho významu – jedno predstavuje CHA Plavečské štrkoviská a druhé 
biocentrum na okraji nivy pod názvom Za plavečským hradom predstavuje náletom 
stabilizované erózne ryhy. Rieka Poprad predstavuje regionálny biokoridor. Na 
lokálnej úrovni nebol ÚSES projektovaný, avšak na základe predbežného zhodnotenia 
a dlhodobého poznania územia môžeme v území situovať niektoré jeho prvky. 
 
8 
Charakter miestneho biocentra majú plochy lokalít 5., 6. vrátane priľahlého úseku 
potoka, 10. – 11., 12., 13., ostatné biotopy majú funkciu miestnych biokoridorov a 
interakčných prvkov. Územie Natura 2000 nebolo posudzované, nakoľko ide o územie, 
ktoré bude mať spracovaný vlastný program starostlivosť s vymedzením funkčných 
plôch a spôsobov ich obhospodarovania. 
Územie katastra obce Plaveč môže ostať z hľadiska ekologicky únosného využívania 
územia zväčša bez zmien. V zatrávnenej časti poľnohospodárskej krajiny treba lokálne 
zvýšiť intenzitu využívania, oráčinová časť je nedostatočne rozčlenená jestvujúcimi 
štruktúrami mimolesnej drevinovej zelene, preto sa navrhuje jej rozčlenenie výsadbou 
drevinových pásov alebo zatrávnených zasakovacích pásov. Jestvujúce pasienky sú len 
lokálne využívané nadmerne (priehony, napájadlá, intenzívne TTP), zväčša je problém 
opačný, t. j. že sa veľké plochy pasienkov využívajú nedostatočne alebo vôbec. Sú v 
dostatočne pestrej mozaike s prirodzenými spoločenstvami, rovnako dostatočné je 
zastúpenie prirodzenej mimolesnej zelene. V oblasti lesného hospodárstva sú 
hospodárske lesné porasty pomerne stabilné, vzhľadom na ich pôvod a spôsob 
založenia je pravdepodobné, že s ich dorastaním budú vznikať problémy so 
stabilizáciou a zdravotným stavom porastov. 
Z hľadiska ochrany prírody a krajiny nie sú potrebné špeciálne opatrenia, jestvujúce 
prvky ÚSES nevyžadujú legislatívnu ochranu, nakoľko najhodnotnejšie časti z nich sú 
navrhnuté na ochranu v rámci siete európsky významných území Natura 2000. 
Celkovo treba v území dodržiavať obmedzenia v najnižšom prvom stupni ochrany, v 
ktorom sa podľa § 12 zákona uplatňujú ustanovenia všeobecnej ochrany prírody a 
starostlivosti o krajinu podľa druhej časti zákona. Ide o základné práva a povinnosti pri 
všeobecnej ochrane prírody a starostlivosti o krajinu, všeobecnú ochranu rastlín a 
živočíchov, ochranu biotopov, ochranu prirodzeného druhového zloženia ekosystémov 
a preventívne a nápravné opatrenia orgánu ochrany prírody. 
Z návrhu riešenia Zmien a doplnkov  ÚPN nevyplývajú žiadne závažné vplyvy na prvky 
ochrany prírody a krajiny. ÚPD uvedené javy rešpektuje.  
 
6. Možné riziká súvisiace s uplatňovaním strategického materiálu:  
Uplatnenie dokumentácie ZaD č. 01  eliminuje riziká pre životné prostredie. Priame 
alebo nepriame vplyvy môžu byť spôsobené realizáciou navrhovaných zámerov, 
v záväznej časti dokumentácie však budú formulované opatrenia, aby sa rizikám 
predišlo. 
 
7. Vplyvy na životné prostredie presahujúce štátne hranice:  
Nie sú. Dotknuté územie a ich zmenené funkčné využitie územia nemá vplyv na 
územia susedných štátov. 
 
IV. Dotknuté subjekty 
 
1. Vymedzenie zainteresovanej verejnosti vrátane jej združení:  
V znení zákona č. 408/2011 ktorým sa mení a dopĺňa zákon č.24/2006 Z.z. 
o posudzovaní vplyvov na životné prostredie a o zmene a doplnení niektorých 
zákonov v znení neskorších predpisov a o zmene a doplnení niektorých zákonov    
a) 
fyzická osoba podľa §24a, 
b) 
právnická osoba podľa §24b alebo §27, 
c) 
občianska iniciatíva podľa §25, 
d) 
občianske združenie podporujúce ochranu životného prostredia podľa §26 
 
 
9 
2. Zoznam dotknutých subjektov:  
 Dotknutými subjektmi pri spracovaní, prerokovaní a schvaľovaní územnoplánovacej   
dokumentácie obce sú orgány vyplývajúce z § 140a zákona č. 50/1976 Zb. v znení 
neskorších  predpisov. 
 
Zoznam dotknutých subjektov: 
  1. Prešovský samosprávny kraj, odbor územného plánovania, Nám. mieru 2, 080 01 Prešov 
  2. Úrad Prešovského samosprávneho kraja, Odbor dopravy, Námestie Mieru 2, 080 01 
Prešov 
  3. Regionálny úrad pre územné plánovanie a výstavbu, Kúpeľná 6663/6, 080 01 Prešov  
  4. Okresný úrad, Odbor starostlivosti o životné prostredie, Námestie mieru 2, 080 01 Prešov 
  5. Okresný úrad, Odbor opravných prostriedkov, nám. Mieru 3, 080 01 Prešov 
  6. Krajský pamiatkový úrad, Hlavná 115, 080 01 Prešov 
  7. Okresný úrad, Odbor starostlivosti o životné prostredie, Nám. Gen. Štefánika 1, 064 01 SĽ 
  8. Okresný úrad, Odbor cestnej dopravy a pozemných komunikácií, Nám. gen. Štefánika 1, 
SĽ 
  9. Okresný úrad, Pozemkový a lesný odbor, Nám. gen. Štefánika 1, 064 01 Stará Ľubovňa 
10. Okresný úrad  Odbor krízového riadenia, Nám. gen. Štefánika 1, 064 01 Stará Ľubovňa 
11. Regionálny úrad verejného zdravotníctva, Obrancov mieru 1, 064 01 SĽ 
12. Ministerstvo životného prostredia SR, Odbor štátnej geologickej správy, Nám. Ľ. Štúra 1, 
812 35 Bratislava 
13. Dopravný úrad, divízia civilného letectva, Letisko M. R. Štefánika, 823 05 Bratislava 
14. Ministerstvo obrany SR, Správa nehn. majetku a výstavby, Komenského 39/A,       040 01 
Košice 
15. Hydromeliorácie, š.p., Vrakunská 29, 825 63 Bratislava 211 
16. Slovenská elektrizačná prenosová sústava, a.s., Mlynské Nivy 59/A, 824 04 Bratislava  
17. Slovenský vodohospodársky podnik, š.p., Ďumbierska 14, 041 59 Košice 
18. Obvodný banský úrad, Timonova 23, 040 01 Košice 
19. Slovenská správa ciest, Dúbravská cesta 1152/3, 841 04 Bratislava  
20. Obec Ľubotín, Na rovni 302/12, 065 41 Ľubotín  
21. Obec Ďurková, Ďurková 18, 065 41 Ľubotín 
22. Obec Orlov, Orlov 119, 065 43 Orlov 
23. Obec Údol, Údol 2, 065 45 Plavnica  
24. Obec Hromoš , Hromoš 114, 065 45 Plavnica 
25. Obec Plavnica, Plavnica 121, 065 45 Plavnica 
 
 
3. Dotknuté susedné štáty:   
Riešením ZaD č. 01  nie sú dotknuté susedné štáty. 
 
V. Doplňujúce údaje 
 
1. Mapová a iná grafická dokumentácia:  
Grafická časť dokumentácie ÚPN bude  v tomto členení: 
Výkres č .1 – Širšie vzťahy a návrh záujmového územia                            M 1 : 50 000 
Výkres č.2 – Komplexný výkres priestorového usporiadania a funkčného využívania 
katastrálneho územia obce , výkres ochrany prírody a tvorby krajiny 
M 1 : 10 000 
Výkres č.3 – Komplexný výkres priestorového usporiadania a funkčného využívania 
katastrálneho územia obce , výkres verejného dopravného vybavenia        M 1 : 5 000 
Výkres č. 4 - Výkres verejného technického vybavenia:  zásobovanie pitnou vodou, 
odkanalizovanie, vodné toky, Výkres verejnoprospešných stavieb  
M 1:5 000 
Výkres č. 5 – Výkres verejného technického vybavenia: zásobovanie elektrickou 
energiou a plynom, telekomunikácie                                     
           M 1: 5 000 
 
10 
Výkres č. 6 – Vyhodnotenie dôsledkov stavebných a iných zámerov na 
poľnohospodársku pôdu  
 
 
 
 
 
 
M 1:5 000    
Schéma A – Schéma širších vzťahov 
Schéma B – Schéma ohraničenia lokalít riešných v ZaD č. 01       
 
Materiály použité pri vypracovaní strategického dokumentu:  
        ÚPN obce Plaveč – 2010 
         
2. Miesto a dátum vypracovania oznámenia:    
Stará Ľubovňa, marec 2025 
 
VI. Potvrdenie správnosti údajov: 
  
1. Meno spracovateľa oznámenia: 
Ing. Ján Kunák, osoba s odbornou  spôsobilosťou pre obstarávanie ÚPP a ÚPD, Stará  
Ľubovňa ,  reg. č. 487 
  
 
2. Potvrdenie správnosti údajov oznámenia podpisom oprávneného zástupcu 
obstarávateľa, pečiatka: 
Mgr. Peter Šlosár, starosta obce 
         Obecný úrad Plaveč 
         starosta@plavec.sk   
 
 
 
 
 
 
  
 
 
 
 
 
                        pečiatka, podpis