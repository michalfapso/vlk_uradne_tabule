**OKRESNÝ ÚRAD SVIDNÍK**
odbor starostlivosti o životné prostredie
úsek štátnej vodnej správy
Sov. hrdinov 102, 089 01 Svidník

# VEREJNÁ VYHLÁŠKA

| Váš list zo dňa: | Naše číslo:                   | Vybavuje:         | Svidník   |
| :--------------- | :---------------------------- | :---------------- | :-------- |
|                  | OU-SK-OSZP-2025/002540-007    | Ing. Jana Baková  | 23. 05.2025 |

**Vec**
„Areál SVIK – rozvody vody“
– oznámenie o začatí vodoprávneho konania a nariadenie ústneho pojednávania

Spoločnosť STEMI Slovakia s. r. o., ul. 8. mája 686, 089 01 Svidník, listom evidovaným dňa 12.03.2025, požiadala Okresný úrad Svidník, odbor starostlivosti o ŽP o **vydanie vodoprávneho rozhodnutia – povolenia na uskutočnenie vodnej stavby: „Areál SVIK – Rozvody vody“**, v katastrálnom území Svidník na parcelách KN-C č.:

*   Pozemky č. 1 – 622/140, 622/129;
*   Pozemky č. 1-1 – 622/129, 622/23, 622/48, 622/47, 622/46, 624/3;
*   Pozemky č. 2 – 622/140, 622/139, 630/2, 622/138, 622/137, 622/22, 622/25, 622/69, 622/39;
*   Pozemky č. 2-1 – 622/39, 622/55, 622/25, 622/24, 622/33, 622/35, podľa projektu stavby, ktorý v 05/2025 vypracoval Ing. Peter Leško, aut. stav. Ing., číslo oprávnenia: 7284\*12.

Projekt rieši rozšírenie verejného vodovodu v meste Svidník pre areál SVIK a jednotlivé merania spotreby vody pre pripojenie prevádzok nevýrobného charakteru. Jedná sa o rozšírenie verejného vodovodu s polyetylénu metalom. Existujúce siete sa nachádzajú v blízkom okolí záujmovej oblasti. Rozšírenie inžinierskych sietí bude nadväzovať na existujúce verejné rozvody vodovodu. Celková dĺžka potrubia navrhovaného rozšírenia rozvodnej vodovodnej siete je 363,5 m a pozostáva z vyššie uvedených vetiev.

Po preskúmaní dokladov však bolo zistené, že žiadateľom predložené dokumenty neposkytujú dostatočný podklad k predmetnému posúdeniu a vydaniu žiadaného rozhodnutia. Z uvedeného dôvodu Okresný úrad Svidník, odbor starostlivosti o ŽP postupujúc podľa § 29 ods. 1 zákona č. 71/1967 Zb. o správnom konaní v znení neskorších predpisov (ďalej len „správny poriadok“), výzvou číslo OU-SK-OSZP-2025/002540-002 zo dňa 24.03.2025 vyzval žiadateľa na doplnenie svojho podania v termíne do 60 dní a konanie rozhodnutie č. OU-SK-OSZP-2025/002540-003 zo dňa 24.03.2025 prerušil a upozornil na dôsledky nedoplnenia. Dodaná dokumentácia dňa 20.05.2025 bola posúdená z hľadiska splnenia náležitostí. Preto Okresný úrad Svidník, odbor starostlivosti o životné prostredie ako príslušný orgán štátnej vodnej správy podľa § 5 ust. 1 zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých zákonov v znení neskorších predpisov, nadväzujúci na § 2 ods. 3 a § 3 ods. 1 písm. c) zákona č. 180/2013 Z. z. o organizácii miestnej štátnej správy a o zmene a doplnení niektorých zákonov v znení neskorších predpisov, ako príslušný orgán štátnej vodnej správy podľa § 61 písm. a) a § 71 ods. 1 zákona č. 364/2004 Z. z. o vodách a o zmene zákona SNR č. 372/1990 Zb. o priestupkoch v znení neskorších predpisov (vodný zákon) v znení neskorších predpisov (ďalej len "vodný zákon"), a ako špeciálny stavebný úrad podľa ustanovenia § 61 písm. c) vodného zákona a § 120 ods. 1 zákona č. 50/1976 Zb. o územnom plánovaní a stavebnom poriadku v znení neskorších predpisov (ďalej len "stavebný zákon"), postupujúc podľa § 73 vodného zákona, § 61 stavebného zákona a § 18 ods. 3 zákona č. 71/1967 Zb. o správnom konaní v znení neskorších predpisov (ďalej len "správny poriadok"), oznamuje začatie vodoprávneho konania a súčasne nariaďuje k prerokovaniu predmetnej žiadosti

v zmysle § 21 a § 38 správneho poriadku ústne pojednávanie spojené s miestnou obhliadkou, ktoré sa uskutoční

**24. júna 2025 /utorok/ o 10.00 hod.**

so stretnutím účastníkov na Okresnom úrade Svidník, č. d. 18.

V stanovenom termíne možno nahliadnuť aj do podkladov pre rozhodnutie na Okresnom úrade Svidník, odbore starostlivosti o životné prostredie, klientske centrum A, č. dv. 20, 21 (termín pre nahliadnutie je potrebné dohodnúť vopred telefonicky alebo mailom).

Účastníci konania a dotknuté orgány majú zároveň možnosť sa oboznámiť a vyjadriť sa ku podkladom rozhodnutia, k spôsobu ich zistenia, prípadne navrhnúť ich doplnenie najneskôr pri tomto konaní.

Na neskoršie podané pripomienky a námietky nebude orgán štátnej vodnej správy prihliadať. Stanoviská je možné doručiť aj elektronicky - elektronickým podaním s autorizáciou do elektronickej schránky tunajšieho úradu prostredníctvom ústredného portálu verejnej správy (www.slovensko.sk).

Ak sa nechá niektorý z účastníkov konania zastupovať, musí jeho zástupca predložiť písomnú plnú moc toho účastníka konania, ktorý sa nechá zastupovať.

Toto oznámenie má povahu verejnej vyhlášky podľa § 26 zákona správneho poriadku a musí byť zverejnené po dobu 15 dní na úradnej tabuli Mesta Svidník alebo iným spôsobom v mieste obvyklým a na webovej stránke Okresného úradu Svidník. Posledný deň tejto lehoty je dňom doručenia oznámenia.

**Doručuje sa:**
Účastníkom konania verejnou vyhláškou

**Potvrdenie dátumu vyvesenia a zvesenia verejnej vyhlášky:**

Vyvesené dňa: **23. 05. 2025**
(pečiatka, podpis)
*(Pečiatka: Okresný úrad Svidník, odbor starostlivosti o životné prostredie, Sov. hrdinov 102, 089 01 Svidník)*

Zvesené dňa:
(pečiatka, podpis)

Ing. Iveta Sluťaková
vedúca odboru