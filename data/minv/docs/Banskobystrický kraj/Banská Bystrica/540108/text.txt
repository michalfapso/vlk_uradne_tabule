OKRESNÝ ÚRAD BANSKÁ BYSTRICA
ODBOR STAROSTLIVOSTI O ŽIVOTNÉ PROSTREDIE
Oddelenie ochrany prírody a vybraných zložiek životného prostredia
Nám. Ľudovíta Štúra 1, 974 05  Banská Bystrica
____________________________________________________________________________________
Číslo spisu
OU-BB-OSZP3-2025/006882-009
Banská Bystrica
29. 04. 2025
Rozhodnutie
VEREJNÁ VYHLÁŠKA
Kolaudačné rozhodnutie
Ev.č.: 48/2025
Popis konania / Účastníci konania
Kolaudačné konanie vo veci vydania povolenia na užívanie a uvedenie do trvalej prevádzky vodnej stavby "SO 510
- 00 Preložka vodovodu PVC D110“ budovanej v rámci stavby „I/59 Donovaly - križovatka" v k. ú. Donovaly.
Účastníci konania:
1. Slovenská správa ciest, Investičná výstavba a správa ciest, Skuteckého 32, 974 23 Banská Bystrica
2. Rímskokatolícka cirkev Biskupstvo Banská Bystrica, Námestie SNP 19, 975 90 Banská Bystrica
3. Pasienková spoločnosť Donovaly pozemkové spol. Donovaly 581, 976 39 Donovaly
4. Stredoslovenská vodárenská spoločnosť, a.s., Partizánska cesta 5, 974 01 Banská Bystrica
5. Obec Donovaly, Donovaly 3, 976 39 Donovaly - verejná vyhláška
Výrok
Okresný úrad Banská Bystrica, odbor starostlivosti o životné prostredie (ďalej len „okresný úrad“) ako miestny orgán
štátnej správy podľa § 2 zákona č. 180/2013 o organizácii miestnej štátnej správy a o zmene a doplnení niektorých
zákonov a ako príslušný správny orgán výkonu štátnej správy starostlivosti o životné prostredie podľa § 5 ods. 1
zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých zákonov
v znení neskorších predpisov a ako príslušný orgán štátnej vodnej správy v zmysle § 61 písm. a) zákona č. 364/2004
Z. z. o vodách a o zmene zákona SNR č. 372/1990 Zb. o priestupkoch v znení neskorších predpisov (vodný zákon) v
znení neskorších predpisov (ďalej len „vodný zákon“) a špeciálny stavebný úrad podľa § 61 písm. c) vodného zákona
v súlade s ustanovením § 46, § 47 zákona č. 71/1967 Zb. o správnom konaní (správny poriadok) v znení neskorších
predpisov (ďalej len „správny poriadok“) a § 84 ods. 5 zákona č. 25/2025 Z. z. stavebný zákon a o zmene a doplnení
niektorých zákonov (stavebný zákon) po preskúmaní podľa § 81 zákona č. 50/1976 Zb. o územnom plánovaní a
stavebnom poriadku (stavebný zákon) v znení neskorších predpisov (ďalej len „stavebný zákon“) takto rozhodol:
podľa § 26 ods. 3 a 4 vodného zákona a § 82 ods. 1 stavebného zákona
p o v o ľ u j e u ž í v a n i e
a s p u s t e n i e d o t r v a l e j p r e v á d z k y
Dokončenej vodnej stavby:„SO 510 - 00 Preložka vodovodu PVC D110“ budovanej v rámci stavby „I/59 Donovaly
- križovatka“ v k. ú. Donovaly
Stavebníkovi: Slovenská správa ciest, Investičná výstavba a správa ciest, Skuteckého 32, 974 23 Banská Bystrica,
IČO: 00 003 328
OU-BB-OSZP3-2025/006882-0045280/2025
2 / 5
Na pozemkoch parc. č.: KN-C 1534/7, 1534/8, 1535/13, 1535/31, 1535/32, 3200/6, 3793/17, 3973/18 v k. ú.
Donovaly
Vodná stavba bola stavebne povolená rozhodnutím okresného úradu pod č. OU-BB-OSZP3-2023/018381-006 zo
dňa 30.05.2023, ktoré nadobudlo právoplatnosť dňa 08.07.2023.
Popis a rozsah povoľovanej stavby:
Predmetom stavby je preložka existujúceho vodovodu PVC D110 z dôvodu výstavby križovatky „I/59 Donovaly
- križovatka“. Existujúce potrubie je nahradené potrubím HDPE PE 100, SDR17, DN 100 (110x6,6mm). Trasa
preložky verejného vodovodu sa na začiatku v teréne šikmo odkloní od existujúceho vodovodu a kolmo križuje
projektovanú cestu SO 105-00 v km 0,023 984. V teréne medzi križovatkovými vetvami sa preložka zalomila a
následne križuje projektovanú cestu „SO 104-00 Križovatka pod Magurou“ v km 0,034 202. Trasa preložky sa
napojila na existujúci vodovod. Vodovodné potrubie je pod križujúcimi cestami uložené v oceľových chráničkách
DN 200 v dĺžke 20,56 m a 23,83 m na vystreďovacích objímkach. Chráničky budú ukončené uzatváracou manžetou
DN200/100 mm. Na potrubí je pripevnený umiestnený vyľadávací vodič CYKY 2x6 mm2. Celková dĺžka preložky
vodovodu je 49,96 m. Potrubie križujúce realizované cesty SO 104-00 a SO 105-00 je uložené v oceľových
chráničkách DN200(d219x8mm) na vystreďovacích objímkach výšky 36 mm vo vzdialenostiach 1,5 m na začiatku
a konci chráničky sú objímky zdvojené, celkový počet 34 ks.
Podľa § 26 ods. 2 vodného zákona sa určujú na užívanie vodnej stavby tieto záväzné podmienky:
1. Objekt vodnej stavby „SO 510 - 00 Preložka vodovodu PVC D110“ budovanej v rámci stavby „I/59 Donovaly -
križovatka“ v k. ú. Donovaly bude vo vlastníctve Stredoslovenskej vodárenskej spoločnosti, a.s., Banská Bystrica
na základe Zmluvy č. 1894/2022 o podmienkach realizácie, odovzdania a prevzatia preložky verejného vodovodu
medzi budúcim odovzdávajúcim Slovenská správa ciest, Dúbravská cesta 1152/3, 841 04 Bratislava a budúcim
preberajúcim Stredoslovenská vodárenská spoločnosť, a.s., Banská Bystrica zo dňa 21.11.2022 a v prevádzke
Stredoslovenskej vodárenskej prevádzkovej spoločnosti, a.s., Banská Bystrica.
2. Dodržať podmienky zo Zmluvy č. 1894/2022 o podmienkach realizácie, odovzdania a prevzatia preložky
verejného vodovodu uzatvorenej so Stredoslovenskou vodárenskou spoločnosťou, a.s., Banská Bystrica zo dňa
21.11.2022.
3. Vlastník vodnej stavby je povinný udržiavať vodnú stavbu v riadnom stave a zabezpečovať jej údržbu tak, aby
bola schopná plynulej a bezpečnej prevádzky, a aby neohrozovala bezpečnosť osôb, majetku a vodohospodárskych
a iných záujmov.
4. Vodnú stavbu užívať len na účel určený v tomto rozhodnutí. Každá zmena v užívaní je možná len na základe
písomného rozhodnutia okresného úradu v súlade s § 85 stavebného zákona.
5. Zabezpečovať kontinuálnu prevádzku predmetnej stavby podľa prevádzkového poriadku.
6. Pravidelnou údržbou, čistením a včasnými opravami prevádzkovať zariadenia tak, aby nedochádzalo k ich
znehodnoteniu a predĺžila sa ich využiteľnosť.
7. Vodnú stavbu a s ňou súvisiace objekty podrobovať pravidelnej vizuálnej kontrole, ktorá bude zameraná na
celkovú funkčnosť zariadenia. Prípadné zásahy (opravy, čistenie, a pod) zaznamenávať do prevádzkového denníka,
ktorý má byť súčasťou prevádzkového poriadku vodnej stavby.
8. Vlastník vodnej stavby je povinný podľa § 103 stavebného zákona uchovávať projektovú dokumentáciu
skutočného vyhotovenia stavby po celý čas jej užívania, pri zmene vlastníka ju odovzdá novému nadobúdateľovi
a pri odstránení stavby stavebnému úradu.
9. Vodnú stavbu možno začať užívať až dňom nadobudnutia právoplatnosti tohto kolaudačného rozhodnutia v zmysle
§ 52 zákona o správnom konaní.
OU-BB-OSZP3-2025/006882-0045280/2025
3 / 5
Rozhodnutie o námietkach účastníkov konania:
V kolaudačnom konaní neboli zo strany účastníkov konania vznesené žiadne pripomienky a námietky, o ktorých
mal špeciálny stavebný úrad rozhodnúť.
Odôvodnenie
Navrhovateľ Slovenská správa ciest, Investičná výstavba a správa ciest, Skuteckého 32, 974 23 Banská Bystrica,
IČO: 00 003 328 (ďalej len „navrhovateľ“) podala dňa 04.09.2024 na okresný úrad návrh na vydanie kolaudačného
rozhodnutia na vodnú stavbu „SO 510 - 00 Preložka vodovodu PVC D110“ budovanú v rámci stavby „I/59 Donovaly
- križovatka“ na pozemkoch parc. č. KN-C 1534/7, 1534/8, 1535/13, 1535/31, 1535/32, 3200/6, 3793/17, 3973/18
v k. ú. Donovaly (v zmysle geometrického plánu č. 47418397-129/2024 úradne overeného Okresným úradom
Banská Bystrica, katastrálnym odborom pod č. G1-1362/2024 zo dňa 27.01.2025). Stavebné povolenie na vodnú
stavbu bolo vydané okresným úradom pod č. OU-BB-OSZP3-2023/018381-006 zo dňa 30.05.2023, ktoré nadobudlo
právoplatnosť dňa 08.07.2023. Dňom podania návrhu bolo začaté kolaudačné konanie.
K návrhu na vydanie kolaudačného rozhodnutia boli doložené nasledovné doklady a stanoviská:
- Stavebné vodoprávne povolenie vydané okresným úradom pod č. OU-BB-OSZP3-2023/018381-006 zo dňa
30.05.2023, právoplatné dňa 08.07.2023
- Projektová dokumentácia overená stavebným úradom v stavebnom konaní
- Dokumentácia skutočnej realizácie stavby vypracovaná zodpovedným projektantom Ing. Zuzanou Repaskou,
autorizovaný stavebný inžinier, osv. č. 1504*I2 s dátumom vypracovania 11/2023
- Dokumentácia skutočnej realizácie stavby - Geodetická časť vypracovaná autorizovaným geodetom a kartografom
Ing. Jozefom Debnárom, osv. č. 063 s dátumom vypracovania 11/2023
- Zmluva č. 1894/2022 o podmienkach realizácie, odovzdania a prevzatia preložky verejného vodovodu v rámci
stavby „I/59 Donovaly - križovatka“ medzi budúcim odovzdávajúcim Slovenská správa ciest, Dúbravská cesta
1152/3, 841 04 Bratislava a budúcim preberajúcim Stredoslovenská vodárenská spoločnosť, a.s., Banská Bystrica
zo dňa 21.11.2022
- Zápis o odovzdaní a prevzatí stavby (preberací protokol) medzi odovzdávajúcim Slovenská správa ciest, Dúbravská
cesta 1152/3, 841 04 Bratislava a preberajúcim Stredoslovenská vodárenská spoločnosť, a.s., Banská Bystrica zo
dňa 05.02.2025
- Porealizačné vyjadrenie Stredoslovenskej vodárenskej prevádzkovej spoločnosti, a.s., Banská Bystrica pod č.
3853/2025/ZC934-199 zo dňa 11.03.2025
- Záväzné stanovisko Regionálneho úradu verejného zdravotníctva so sídlom v Banskej Bystrici pod č. RÚVZBB/
OHŽPaZ/4369/12312/2024 zo dňa 10.10.2024
- Geometrický plán č. 47418397-129/2024 úradne overený Okresným úradom Banská Bystrica, katastrálnym
odborom pod č. G1-1362/2024 zo dňa 27.01.2025
- Prevádzkový poriadok vodovodu
- Vyhlásenia o parametroch, certifikáty, vyhlásenia o zhode, vyhlásenia o vlastnostiach, vyhlásenia o parametroch
na materiály použité na stavbe
- Protokol o skúške č. 13027/2024 zo dňa 05.12.2024
- Vážny lístok č. 022/09/2023/PR od L-TRADE, s.r.o., Zvolen zo dňa 14.09.2023
- Protokol o skúške signalizačného vodiča zo dňa 10.10.2022
- Protokol o preplachu a dezinfekcii potrubia zo dňa 12.09.2023
- Zápis o prehliadke a tlakovej skúške vodovodu zo dňa 14.09.2023
- Stavebný denník
Kolaudačné konanie vykonáva stavebný úrad, ktorý vydal povolenie. Podľa § 81 ods. 1 stavebného zákona, v
kolaudačnom konaní stavebný úrad skúma najmä, či sa stavba uskutočnila podľa dokumentácie overenej stavebným
úradom v stavebnom konaní a či sa dodržali podmienky určené v stavebnom povolení. Ďalej skúma, či skutočné
realizovanie stavby alebo jej užívanie nebude ohrozovať verejný záujem, predovšetkým z hľadiska ochrany života
a zdravia osôb, životného prostredia, bezpečnosti práce a technických zariadení.
OU-BB-OSZP3-2025/006882-0045280/2025
4 / 5
Po preštudovaní dokladov k návrhu na vydanie povolenia na užívanie a uvedenie do trvalej prevádzky vodnej
stavby „SO 510 00 - Preložka vodovodu“ budovanej v rámci stavby „I/59 Donovaly - križovatka“ okresný úrad
zistil, že predložený návrh neobsahuje predpísané náležitosti v zmysle § 17 Vyhlášky Ministerstva životného
prostredia Slovenskej republiky č. 453/2000 Z. z., ktorou sa vykonávajú niektoré ustanovenia stavebného zákona a
z uvedeného dôvodu bol navrhovateľ listom pod č. OU-BB-OSZP3-2024/039259-002 zo dňa 11.09.2024 vyzvaný,
aby návrh doplnil o údaje a doklady v zmysle uvedenej výzvy. Konanie bolo prerušené rozhodnutím pod č. OU-BB-
OSZP3-2024/039259-003 zo dňa 11.09.2024 na dobu 60 dní.
Po doplnení dokladov v zmysle vyššie uvedenej výzvy okresný úrad podľa § 73 ods. 5 vodného zákona v spojení
s § 80 ods. 1 stavebného zákona oznámil začatie kolaudačného konania všetkým známym účastníkom konania,
obci a dotknutým orgánom listom pod č. OU-BB-OSZP3-2025/006882-007 zo dňa 19.03.2025 a nariadil ústne
pojednávanie spojené s miestnym zisťovaním.
Okresný úrad podľa § 80 ods. 2 stavebného zákona a v súlade s § 33 ods. 2 správneho poriadku zároveň
upozornil účastníkov konania a dotknuté orgány, že námietky a stanoviská si môžu uplatniť najneskoršie pri ústnom
pojednávaní, inak sa na ne neprihliadne.
Dňa 24.04.2025 o 10:00 hod. na mieste umiestnenia predmetnej stavby sa uskutočnilo ústne pojednávanie spojené
s miestnym zisťovaním. Na konaní boli s navrhovateľom prerokované podmienky, za akých sa vydá povolenie
na užívanie predmetnej vodnej stavby a z pojednávania bol v súlade s ustanoveniami stavebného zákona spísaný
protokol pod č. OU-BB-OSZP3-2025/006882-008 zo dňa 24.04.2025.
Pri miestnej obhliadke bolo zistené, že vodná stavba bola dokončená a zrealizovaná v súlade s projektovou
dokumentáciou overenou stavebným úradom v stavebnom konaní a s podmienkami právoplatného stavebného
povolenia.
Ku kolaudácii vyššie uvedenej stavby bolo doložené súhlasné záväzné stanovisko Regionálneho úradu verejného
zdravotníctva so sídlom v Banskej Bystrici, Cesta k nemocnici 1, 975 56 Banská Bystrica pod č. RÚVZBB/
OHŽPaZ/4369/12312/2024 zo dňa 10.10.2024 a vyjadrenie k porealizačnej kontrole splnenia technických
podmienok stavby od Stredoslovenskej vodárenskej prevádzkovej spoločnosti, a.s., Banská Bystrica pod č.
3853/2025/ZC934-199 zo dňa 11.03.2025.
Vzhľadom k tomu, že v priebehu konania účastníkmi konania a dotknutými orgánmi neboli podané žiadne námietky
a pripomienky, potrebné doklady pre vydanie kolaudačného rozhodnutia boli okresnému úradu predložené, nie
sú ohrozené ani poškodené vodohospodárske a všeobecné záujmy, okresný úrad nezistil dôvody, ktoré by bránili
vydaniu povolenia na užívanie vodnej stavby do trvalej prevádzky, preto vyhovel návrhu navrhovateľa a rozhodol
tak, ako je uvedené vo výrokovej časti tohto rozhodnutia.
Navrhovateľ je od platenia správnych poplatkov v zmysle zákona č. 145/1995 Z.z. o správnych poplatkoch v znení
neskorších predpisov oslobodený.
Poučenie
Proti tomuto rozhodnutiu je možno podať odvolanie v súlade s ustanovením § 53 zákona č. 71/1967 Zb. o správnom
konaní v znení neskorších predpisov. Podľa ustanovenia § 54 ods. 1 a 2 citovaného zákona sa odvolanie podáva
na okresný úrad v lehote 15 dní odo dňa oznámenia rozhodnutia. Toto rozhodnutie je možno preskúmať súdom po
vyčerpaní riadnych opravných prostriedkov.
V súlade s ustanovením § 26 ods. 2 správneho poriadku sa toto rozhodnutie doručuje verejnou vyhláškou. Verejná
vyhláška bude vyvesená po dobu 15 dní na úradnej tabuli Okresného úradu Banská Bystrica, Nám. Ľ. Štúra 1, 974
05 Banská Bystrica a zverejnená na centrálnej úradnej elektronickej tabuli na stránke portálu www.slovensko.sk v
časti „Úradná tabuľa“. Posledný deň tejto lehoty je dňom doručenia. Toto upovedomenie sa zverejní aj na webovom
sídle okresného úradu https://www.minv.sk/?okresne-urady-klientske-centra&urad=39 v časti „Úradná tabuľa“.
OU-BB-OSZP3-2025/006882-0045280/2025
5 / 5
Okresný úrad žiada obec Donovaly, aby súčasne zverejnili toto rozhodnutie na svojej úradnej tabuli a prípadne aj
na svojom webovom sídle alebo iným v mieste obvyklým spôsobom najmenej na dobu 15 dní a po ukončení doby
vyvesenia vrátili toto upovedomenie okresnému úradu s vyznačením dátumov vyvesenia a zvesenia.
Doručí sa účastníkom konania verejnou vyhláškou
Účastníkom konania - fyzické a právnické osoby, ktorých vlastnícke alebo iné práva k pozemkom a stavbám na
nich vrátane susediacich pozemkov a stavieb, ak ich vlastnícke a iné práva k týmto pozemkom a stavbám môžu byť
kolaudačným rozhodnutím priamo dotknuté.
Vyvesené: ..................................
(dňa, pečiatka, podpis)
Zvesené: ....................................
(dňa, pečiatka, podpis)
Ing. Martina Machala
vedúca odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10008
Doručuje sa
SLOVENSKÁ SPRÁVA CIEST - Investičná výstavba a správa ciest Banská Bystrica, Skuteckého 357/32, 974
23  Banská Bystrica, Slovenská republika
Rímskokatolícka cirkev, Biskupstvo Banská Bystrica, Námestie SNP 19, 975 90  Banská Bystrica, Slovenská
republika
Pasienková spoločnosť Donovaly - pozemkové spoločenstvo, Donovaly 581, 976 39  Donovaly, Slovenská
republika
Stredoslovenská vodárenská sploločnosť, a. s., Partizánska cesta 5, 974 01  Banská Bystrica, Slovenská republika
Obec Donovaly, VEREJNÁ VYHLÁŠKA, Donovaly 3, 976 39  Donovaly, Slovenská republika
Na vedomie
Obec Donovaly, Donovaly 3, 976 39 Donovaly
Stredoslovenská vodárenská prevádzková spoločnosť, a.s., Partizánska cesta 5, 974 01 Banská Bystrica 1
Slovak Telekom a.s., Bajkalska 28, Bratislava, 817 21 Bratislava 1
Stredoslovenská distribučná, a.s., Pri Rajčianke 2927/8, 010 47 Žilina 1
SPP - distribúcia, a.s., Plátennícka 19013/44b, 821 09 Bratislava-Ružinov
O2 Networks, s.r.o., Pribinova 40, Bratislava
Michlovský spol. s r.o. - UC2 - údržbové centrum Banská Bystrica, Zvolenská cesta 21, 974 05 Banská Bystrica 5
UPC Broadband Slovakia s.r.o., Kyjevské námestie 6, 974 04 Banská Bystrica 4
Okresný úrad Banská Bystrica, OH, Nám. Ľ. Štúra 5943/1, 974 05 Banská Bystrica 5
Okresný úrad Banská Bystrica, OPaK, Nám. Ľ. Štúra 5943/1, 974 05 Banská Bystrica 5
OU-BB-OSZP3-2025/006882-0045280/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
["SO 510 - 00 Preložka vodovodu PVC D110" budovaná v rámci stavby "I/59
Donovaly - križovatka" - kolaudačné rozhodnutie]
Identifikátor:
OU-BB-OSZP3-2025/006882-0045280/2025
Autorizácia elektronického dokumentu
Dokument autorizoval:
Martina Machala
Oprávnenie:
1109 , podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu s pripojenou kvalifikovanou elektronickou časovou pečiatkou
Deklarovaný dátum a čas autorizácie:
29.04.2025 08:59:25 časové pásmo +02:00
Dátum a čas vystavenia kvalifikovanej časovej
pečiatky:
29.04.2025 08:59:33 časové pásmo +02:00
Označenie listov, na ktoré sa autorizácia vzťahuje:
OU-BB-OSZP3-2025/006882-0045280/2025
Informácia o vyhotovení doložky o autorizácii
Doložku vyhotovil:
Ing. Ingrid Tomčíková
Funkcia alebo pracovné
zaradenie:
samostatný radca
Označenie orgánu verejnej moci:Okresný úrad Banská Bystrica
IČO: 00151866
Dátum vytvorenia doložky:
29.04.2025
Podpis a pečiatka:
