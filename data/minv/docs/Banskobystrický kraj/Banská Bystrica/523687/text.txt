Informácia pre verejnosť podľa § 24 ods. 1 zákona č. 24/2006 Z. z. o posudzovaní 
vplyvov na životné prostredie a o zmene a doplnení niektorých zákonov v znení 
neskorších predpisov (ďalej len „zákon o EIA“). 
  
K spisu číslo: OU-BB-OSZP3-2024/042042 
 
a) Okresný úrad Banská Bystrica, odbor starostlivosti o životné prostredie, Námestie Ľ. 
Štúra 1, 974 05 Banská Bystrica, oznamuje verejnosti, že navrhovaná činnosť „Banská 
Bystrica - integrované bezpečnostné centrum (IBC) a hasičská stanica (HS) – výstavba 
objektov“ podlieha zisťovaciemu konaniu podľa § 18 ods. 2 písm. b) zákona o EIA. 
  
Príslušný orgán  
Okresný úrad Banská Bystrica 
Odbor starostlivosti o životné prostredie 
Námestie Ľ. Štúra 1 
974 05 Banská Bystrica 
Názov zmeny 
navrhovanej činnosti  
„Banská Bystrica - integrované bezpečnostné centrum (IBC) a 
hasičská stanica (HS) – výstavba objektov“ 
Miesto realizácie 
Kraj: Banskobystrický, 
Okres: Banská Bystrica, 
Obec: Banská Bystrica,  
Katastrálne územie: Radvaň,  
Parcelné čísla: KN-C 3331/6, 3331/7, 3331/8, 3331/9, 3331/10, 
3331/11, 3331/12, 3331/13, 3331/14, 3331/15, 3331/16, 
3331/17, 3331/18, 3331/19, 3331/23, 3331/24, 3331/25, 
3331/26, 3331/52, 3331/53, 3331/31, 3331/33, 3331/45, 
3331/50, 4103/4, 3084/7; KN-E 2 - 809/2, 2 - 144/13, 145, 2 - 
299/6 
Predmet činnosti  
Účelom navrhovanej činnosti je výstavba areálu, ktorý má v 
zmysle 
koncepcie 
organizácie 
a 
rozvoja 
integrovaného 
záchranného systému (IZS) priestorovo aj funkčne sústrediť 
jednotlivé zložky IZS na jednom mieste. Súčasťou areálu preto 
budú objekty integrovaného bezpečnostného centra (ďalej IBC) a 
objekt Hasičského a záchranného zboru (ďalej HaZZ).  
Jedná sa o prestavbu existujúceho areálu Ministerstva vnútra SR 
(ďalej len „MVSR“) v Banskej Bystrici. 
Navrhovateľ  
Ministerstvo vnútra SR  
Pribinova č. 2, 812 72 Bratislava   
IČO: 00151866 
 
b) Okresný úrad Banská Bystrica, odbor starostlivosti o životné prostredie ako príslušný 
orgán štátnej správy podľa § 1 a § 5 zákona č. 525/2003 Z. z. o štátnej správe starostlivosti 
o životné prostredie a o zmene a doplnení niektorých zákonov v znení neskorších 
predpisov a ako príslušný orgán podľa § 3 písm. k) v spojení s § 56 písm. b) zákona o EIA 
oznamuje, že dňom 23.09.2024 sa začalo zisťovacie konanie o posudzovaní vplyvov 
navrhovanej činnosti na životné prostredie doručením zámeru navrhovanej činnosti 
navrhovateľom Ministerstvo vnútra SR, Pribinova č. 2, 812 72 Bratislava, IČO: 00151866 
v zastúpení Architektonické štúdio Atrium s.r.o., Mlynská 27, 040 01 Košice, IČO: 
44263970 na základe plnomocenstva zo dňa 31.07.2024. 
 
Povoľujúci orgán 
-  Mesto Banská Bystrica; 
- Okresný úrad Banská Bystrica, odbor starostlivosti o životné 
prostredie 
 
c) Informácie navrhovanej činnosti, ktorá je predmetom tohto konania je možné získať u 
príslušného orgánu a povoľujúceho orgánu. 
 
d) Druh požadovaného povolenia potrebného pre realizáciu zmeny navrhovanej činnosti: 
V zmysle zákona č. 50/1976 Z. z. o územnom plánovaní a stavebnom poriadku (stavebný zákon) :  
- 
podľa ustanovenia § 32 bude potrebné pred umiestením stavby získať územné rozhodnutie, 
ktorým stavebný úrad vymedzí územie na navrhovaný účel a určí podmienky, ktorými sa 
zabezpečia záujmy spoločnosti v území, ako aj súlad s cieľmi a zámermi územného 
plánovania - uvedeným územným rozhodnutím bude v zmysle § 39 a rozhodnutie o 
umiestnení stavby, ktoré určí stavebný pozemok a umiestnenie stavby na ňom, ako aj vymedzí 
podmienky na umiestnenie stavby a požiadavky na súvisiacu projektovú dokumentáciu,  
- 
podľa ustanovenia § 55 bude stavba podliehať stavebnému povoleniu, v ktorom stavebný úrad 
v zmysle § 66 vymedzí záväzné podmienky uskutočnenia a užívania stavby za účelom 
zabezpečenia záujmov spoločnosti pri výstavbe a pri užívaní stavby, komplexnosti stavby, ako 
aj dodržania všeobecných technických požiadaviek na výstavbu požiadaviek z technických 
noriem a požiadaviek určených dotknutých orgánov,  
- 
podľa ustanovenia § 76 ods. 1 bude užívanie stavby, ktorá vyžadovala stavebné povolenie 
podmienené získaním kolaudačného rozhodnutia,  
- 
v zmysle zákona č. 364/2004 Z. z. o vodách a o zmene zákona Slovenskej národnej rady č. 
372/1990 Zb. o priestupkoch v znení neskorších predpisov (vodný zákon) potreba budovania 
vnútornej vodovodnej a kanalizačnej siete vyžaduje získanie povolenia vydaného príslušným 
orgánom štátnej vodnej správy (§ 26),  
- 
v zmysle Vyhlášky č. 248/2023 Z.z. o požiadavkách na stacionárne zdroje, náhradný zdroj 
elektrickej energie bude stredným stacionárnym ZZO a vyžaduje povolenie príslušným 
orgánom štátnej správy,  
- 
povolenie na výrub drevín podľa zákona č. 543/2002 Z. z. o ochrane prírody a krajiny v znení 
neskorších predpisov,  
- 
v zmysle zákona č. 79/2015 Z. z. o odpadoch bude potrebné riešiť nakladanie so vzniknutým 
komunálnym odpadom podľa § 81 Nakladanie s komunálnymi odpadmi a s drobnými 
stavebnými odpadmi.  
 
e) Neuvádzame 
 
f) Relevantné informácie sú sprístupnené v Informačnom systéme EIA/SEA na adrese: 
www.enviroportal.sk. 
 
Podľa § 23 ods. 3 zákona o EIA dotknutá obec do troch pracovných dní od doručenia 
zámeru informuje o ňom verejnosť na úradnej tabuli obce a zároveň oznámi, kde a kedy 
možno do zámeru nahliadnuť, v akej lehote môže verejnosť podávať pripomienky a 
miesto, kde sa môžu pripomienky podávať. Zámer musí byť verejnosti sprístupnený 
najmenej po dobu 21 dní od zverejnenia informácie o jeho doručení. 
 
Dotknutá obec 
Mesto Banská Bystrica, Československej armády 26 Banská 
Bystrica 974 01; 
 
g) Verejnosť môže doručiť príslušnému orgánu svoje písomné stanovisko k zámeru 
navrhovanej činnosti do 21 dní od zverejnenia zámeru na webovom sídle ministerstva 
alebo od zverejnenia oznámenia podľa § 23 odseku 3 zákona o EIA na adresu: 
Okresný úrad Banská Bystrica, 
 
Odbor starostlivosti o životné prostredie,  
 
Námestie Ľ. Štúra 1, 
   974 05 Banská Bystrica. 
Písomné stanovisko sa považuje za doručené, aj keď bolo v určenej lehote doručené 
dotknutej obci. Na stanovisko doručené po lehote sa neprihliada. 
 
Podľa § 24 ods. 4 zákona o EIA, prílohou písomného stanoviska je:  
a. doklad o zaregistrovaní, ak ide o stanovisko občianskeho združenia alebo 
mimovládnej organizácie podporujúcej ochranu životného prostredia,  
b. podpisová listina, ktorá musí obsahovať mená a priezviská, trvalý pobyt, rok 
narodenia a podpisy osôb, ktoré spoločné stanovisko podporujú a údaj o 
splnomocnencovi občianskej iniciatívy oprávnenom konať v jej mene a prijímať 
písomnosti, ak ide o spoločné stanovisko občianskej iniciatívy,  
c. meno, priezvisko a adresa trvalého bydliska fyzickej osoby, ak ide o fyzickú 
osobu.  
 
Podľa § 64 ods. 2 zákona na konania podľa tretej časti tohto zákona sa nevzťahuje § 14 
všeobecného predpisu o správnom konaní. 
 
h) Podľa § 64 ods. 1 písm. h) zákona o EIA na konania podľa tohto zákona sa vzťahuje 
všeobecný predpis o správnom konaní okrem zisťovacieho konania podľa § 29 zákona 
o EIA , na ktoré sa vzťahujú len ustanovenia o odvolacom konaní. 
 
Podľa § 24 ods. 2 zákona o EIA dotknutá verejnosť má postavenie účastníka v konaniach 
uvedených v tretej časti tohto zákona a následne postavenie účastníka v povoľovacom 
konaní k navrhovanej činnosti alebo jej zmene, ak uplatní postup podľa § 24 ods. 3 
zákona o EIA, ak jej účasť v konaní už nevyplýva z osobitného predpisu. Na odôvodnené 
písomné stanoviská a pripomienky podané v konaní podľa tretej časti tohto zákona o 
ktorých už bolo rozhodnuté, sa nemusí prihliadať v povoľovacom konaní k navrhovanej 
činnosti. Právo dotknutej verejnosti na priaznivé životné prostredie, ktorá prejavila 
záujem na navrhovanej činnosti alebo jej zmene postupom podľa odseku 3, môže byť 
povolením navrhovanej činnosti alebo jej zmeny alebo následnou realizáciou navrhovanej 
činnosti alebo jej zmeny priamo dotknuté.  
 
Podľa § 29 ods. 17 zákona o EIA proti rozhodnutiu vydanému v zisťovacom konaní, v 
ktorom príslušný orgán určil, že sa navrhovaná činnosť alebo jej zmena  
a. bude posudzovať podľa tohto zákona, môže podať odvolanie len navrhovateľ,  
b. nebude posudzovať podľa tohto zákona, môže podať odvolanie len účastník 
konania   
 
Odvolanie proti rozhodnutiu, ktoré bude výsledkom zisťovacieho konania, je možné podať na 
Okresný úrad Banská Bystrica, odbor starostlivosti o životné prostredie, v lehote do 15 dní 
odo dňa oznámenia doručením písomného vyhotovenia rozhodnutia účastníkovi konania.  
 
Toto rozhodnutie je preskúmateľné súdom podľa § 177 a zákona č. 162/2015 Z. z. 
Správny súdny poriadok v znení neskorších predpisov až po vyčerpaní riadnych 
opravných prostriedkov, ktoré sa preň pripúšťajú.  
 
Podľa § 29 ods. 2 zákona príslušný orgán na základe zámeru alebo oznámenia o zmene 
navrhovanej činnosti vykoná zisťovacie konanie o posudzovaní navrhovanej činnosti k 
oznámeniu o zmene navrhovanej činnosti a rozhodne, či sa predmet zisťovacieho konania 
bude posudzovať podľa tohto zákona.  
 
Podľa § 38 ods. 4 zákona má príslušný orgán v povoľovacom konaní k navrhovanej 
činnosti alebo jej zmene postavenie dotknutého orgánu, ak k nej vydal záverečné 
stanovisko alebo rozhodnutie vydané v zisťovacom konaní. V záväznom stanovisku 
príslušný orgán uvedie, či návrh na začatie povoľovacieho konania k navrhovanej činnosti 
je v súlade s týmto zákonom, s rozhodnutiami vydanými podľa tohto zákona a ich 
podmienkami. Ak ide o povoľovacie konanie podľa osobitného predpisu, vydá príslušný 
orgán záväzné stanovisko osobitne vo vzťahu k územnému konaniu o umiestnenie stavby, 
k územnému konaniu o využití územia, k stavebnému konaniu a ku kolaudačnému 
konaniu. 
 
Podľa § 38 ods. 13 zákona záväzné stanovisko podľa odseku 4 nie je potrebné pre 
povoľovacie konanie k navrhovanej činnosti alebo jej zmene, pre ktorú bolo vydané 
záverečné stanovisko, rozhodnutie vydané v zisťovacom konaní alebo rozhodnutie 
z konania o podnete, vydané podľa tohto zákona v znení účinnom od 1. januára 2015, 
vrátane jeho podmienok a opatrení, pre vydanie povolenia podľa osobitného predpisu. 
V takom prípade povoľujúci orgán rozhodne bez záväzného stanoviska príslušného 
orgánu.