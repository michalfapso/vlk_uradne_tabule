Zverejnenie informácie o začatí správneho konania č. OU-RS-OSZP-
2025/014005 v zmysle § 82 ods. 7 zákona č. 543/2002 Z. z. o ochrane 
prírody a krajiny v znení neskorších predpisov 
 
 
 
 
Začiatok zverejnenia: 
 
04.06.2025 
Koniec zverejnenia: 
 
11.06.2025 
 
Konanie 
Správne konanie vo veci vydania súhlasu podľa § 14 ods. 2 písm. a) v znení § 13 ods. 2 písm. 
l) zákona č. 543/2002 Z. z. o ochrane prírody a krajiny v znení neskorších predpisov na 
umiestnenie Viacúčelového prístrešku a fotovoltaického ostrovného systému Burda. 
 
Deň doručenia žiadosti: 03.06.2025 
 
Miesto navrhovanej činnosti: Katastrálne územie Tisovec, na pozemkoch parciel č. 6370/2 
a 6370/9  
Žiadateľ: Partnerstvo Muránska planina – Čierny Hron, Nám. Dr. V Clementisa 1/1, 980 61 
Tisovec, IČO: 37890972 
 
Odôvodnenie podľa žiadosti: Účelom stavby je vybudovať objekty, ktoré budú slúžiť ako 
doplnková infraštruktúra pre jazdcov a kone na novo vyznačených jazdeckých trasách, ich 
cieľom je zvýšiť bezpečnosť jazdeckého turizmu v NP Muránska planina a doplniť sieť 
stanovíšť.  
 
Tunajší úrad určuje lehotu na doručenie potvrdenia záujmu byť zúčastnenou osobou 
v uvedenom začatom správnom konaní 5 pracovných dní od zverejnenia tejto informácie. 
V súlade s § 82 ods. 3 zákona o ochrane prírody a krajiny žiadame v určenej lehote od 
zverejnenia tohto oznámenia potvrdiť písomne na adresu Okresný úrad Rimavská Sobota, 
odbor starostlivosti o životné prostredie, Hostinského 4, 979 01 Rimavská Sobota alebo 
elektronickou formou (e-podanie) záujem byť zúčastnenou osobou konania v uvedenom 
začatom správnom konaní.