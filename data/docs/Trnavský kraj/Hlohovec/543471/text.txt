Informácia pre verejnosť podľa § 24 ods. 1 zákona č. 24/2006 Z. z. o posudzovaní 
vplyvov na životné prostredie a o zmene a doplnení niektorých zákonov v znení 
neskorších predpisov (ďalej len „zákon“) k zmene navrhovanej činnosti. 
 
a) 
Okresný úrad Hlohovec, odbor starostlivosti o životné prostredie, Jarmočná 3, 920 01 
Hlohovec, oznamuje verejnosti, že navrhovaná činnosť „Marius Pedersen, a.s. – 
prevádzka Hlohovec – Šulekovo, Zariadenie na zber a zhodnocovanie odpadov“ 
podlieha podľa § 18 ods. 2 písm. d) zákona zisťovaciemu konaniu. 
Príslušný orgán 
Okresný úrad Hlohovec 
Odbor starostlivosti o životné prostredie 
Jarmočná 3 
920 01 Hlohovec 
Názov navrhovanej 
činnosti 
Marius Pedersen, a.s. – prevádzka Hlohovec – Šulekovo, 
Zariadenie na zber a zhodnocovanie odpadov 
Miesto realizácie 
k. ú. Šulekovo 
Predmet činnosti 
Predmetom navrhovanej činnosti je zhodnocovanie 
ostatných odpadov a zber nebezpečných odpadov 
v jestvujúcej prevádzke, ktorá bola v minulosti predmetom 
zisťovacieho konania o posudzovaní vplyvov na životné 
prostredie, ale povolenie z dôvodu § 135 f zákona 
o odpadoch stratí v roku 2025 platnosť. V zariadení sa bude 
zhodnocovať 50 000 ton odpadov ročne a nakladať s cca 
1000 t nebezpečných odpadov ročne a cca 4900 t ostatných 
kovových odpadov ročne. 
 
Navrhovateľ 
Marius Pedersen, a.s., Opatovská 1735, 911 01 Trenčín, 
IČO: 34115901 
b) 
Okresný úrad Hlohovec, odbor starostlivosti o životné prostredie, ako ústredný orgán 
štátnej správy starostlivosti o životné prostredie podľa § 1 ods. 1 písm. c) a § 5 ods. 1 
zákona č. 525/2003 Z. z. o štátnej správe starostlivosti o životné prostredie a o zmene a 
doplnení niektorých zákonov v znení neskorších predpisov a ako príslušný orgán podľa 
§ 3 písm. l) v spojení s § 56 písm. b) zákona oznamuje, že doručením zmeny  
navrhovanej činnosti navrhovateľom Marius Pedersen, a.s., Opatovská 1735, 911 01 
Trenčín dňa 30.05.2025 sa začalo zisťovacie konanie o posudzovaní vplyvov 
navrhovanej činnosti na životné prostredie.   
Povoľujúci orgán 
Okresný 
úrad 
Hlohovec, 
odbor 
starostlivosti 
o životné 
prostredie, štátna správa odpadového hospodárstva, Jarmočná 3, 
920 01 Hlohovec 
c) 
Informácie o zmene navrhovanej činnosti, ktorá je predmetom tohto konania, je možné 
získať u príslušného orgánu a povoľujúceho orgánu. 
d) 
Druh požadovaného povolenia potrebného pre realizáciu navrhovanej činnosti:  
 Súhlas na prevádzkovanie zariadenia na zhodnocovanie odpadov podľa § 97 ods. 1 
písm. c) zákona o odpadoch a súhlas na prevádzkovanie zariadenia na zber odpadov 
podľa § 97 ods. 1 písm. d) zákona o odpadoch. 
e) 
Neuvádzame. 
f) 
Relevantné informácie sú sprístupnené v centrálnom informačnom systéme na stránke 
www.enviroportal.sk 
g) 
Neuvádzame. 
h) 
Podľa § 64 ods. 1 písm. f) zákona na konania podľa tohto zákona sa vzťahuje 
všeobecný predpis o správnom konaní okrem zisťovacieho konania podľa § 29. 
Podľa § 29 ods. 16 zákona proti záväznému stanovisku zo zisťovacieho konania, 
v ktorom príslušný orgán určil, že sa navrhovaná činnosť alebo jej zmena 
a) bude posudzovať podľa tohto zákona, môže podať odvolanie len navrhovateľ, 
b) nebude posudzovať podľa tohto zákona, môže podať odvolanie len dotknutá 
obec, na ktorej území sa má navrhovaná činnosť alebo jej zmena 
realizovať, a dotknutá verejnosť podľa § 3 písm. t) zákona. 
Odvolanie proti záväznému stanovisku zo zisťovacieho konania,, ktoré bude 
výsledkom zisťovacieho konania, je možné podať na Okresný úrad Hlohovec, odbor 
starostlivosti o životné prostredie, Jarmočná 3, 920 01 Hlohovec, v lehote do 15 dní 
odo dňa doručenia záväzného stanoviska zo zisťovacie konania, inak záväzné 
stanovisko zo zisťovacieho konania nadobúda účinnosť. 
Toto rozhodnutie je preskúmateľné súdom podľa zákona č. 162/2015 Z. z. Správny 
súdny poriadok po vyčerpaní riadnych opravných prostriedkov, ktoré sa preň 
pripúšťajú. 
Dotknutá verejnosť uvedená v § 3 písm. t) zákona sa môže žalobou domáhať zrušenia 
záväzného stanoviska zo zisťovacieho konania vydaného podľa § 29 ods. 15 zákona, 
ktorým sa určilo, že navrhovaná činnosť alebo jej zmena sa nebude posudzovať podľa 
tohto zákona, a napadnúť jeho vecnú alebo procesnú zákonnosť. 
i) 
Relevantné informácie sú sprístupnené v centrálnom informačnom systéme na adrese: 
www.enviroportal.sk. 
Podľa § 29 ods. 2 zákona príslušný orgán na základe oznámenia o zmene navrhovanej 
činnosti vykoná zisťovacie konanie a určí, či navrhovaná činnosť bude predmetom 
posudzovania vplyvov na životné prostredie podľa tohto zákona.  
Podľa § 38 ods. 4 zákona má príslušný orgán v povoľovacom konaní k navrhovanej 
činnosti alebo jej zmene postavenie dotknutého orgánu, ak k nej vydal rozhodnutie zo 
zisťovacieho konania, záverečné stanovisko alebo záväzné stanovisko zo zisťovacieho 
konania. V záväznom stanovisku príslušný orgán uvedie, či návrh na začatie 
povoľovacieho konania k navrhovanej činnosti je v súlade s týmto zákonom, 
s rozhodnutím zo zisťovacieho konania, so záverečným stanoviskom alebo záväzným 
stanoviskom zo zisťovacieho konania vydaným podľa tohto zákona a ich podmienkami. 
Ak ide o povoľovacie konanie podľa osobitného predpisu, vydá príslušný orgán záväzné 
stanovisko osobitne vo vzťahu k územnému konaniu o umiestnenie stavby, k územnému 
konaniu o využití územia, k stavebnému konaniu a ku kolaudačnému konaniu.