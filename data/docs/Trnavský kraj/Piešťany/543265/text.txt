ODBOR STAROSTLIVOSTI O ŽIVOTNÉ PROSTREDIE
Krajinská cesta 5053/13, 921  01  Piešťany
____________________________________________________________________________________
____________________________________________________________________________________
Telefón
+421337330559
E-mail
oszp.pn@minv.sk
Internet
www.minv.sk
IČO
00151866
•
•
Podľa rozdeľovníka
•
•
Váš list číslo/zo dňa
Naše číslo
OU-PN-OSZP-2025/004584-005
Vybavuje/linka
Mgr. Gabriela Marková/
033-7330560
Piešťany
23. 05. 2025
Vec
Oznámenie o začatí vodoprávneho konania verejnou vyhláškou a upustenie od ústneho pojednávania
Stavebník – EUROSCOPE s.r.o., Mostová 2, 811 02 Bratislava, IČO: 35 895 314 v zastúpení spoločnosťou Healthy
Work s.r.o., Jankolova 7, 851 04 Bratislava, IČO: 51 146 916 - podal dňa 10. 03. 2025 na Okresný úrad Piešťany,
odbor starostlivosti o životné prostredie žiadosť o vydanie vodoprávneho povolenia na osobitné užívanie vôd na
vypúšťanie vôd z povrchového odtoku z komunikácií a parkoviska do podzemných vôd v zmysle § 21ods. 1 písm.
d) zákona č. 364/2004 Z. z. o vodách a o zmene zákona SNR č. 372/1990 Zb. o priestupkoch v znení neskorších
predpisov (vodný zákon) v znení neskorších predpisov a vodoprávneho povolenia na osobitné užívanie vôd na
vypúšťanie odpadových vôd z čistiarne odpadových vôd do povrchových vôd v zmysle § 21 ods. 1 písm. c) zákona č.
364/2004 Z. z. o vodách a o zmene zákona SNR č. 372/1990 Zb. o priestupkoch v znení neskorších predpisov (vodný
zákon) v znení neskorších predpisov súčasne so žiadosťou o vydanie vodoprávneho povolenia na uskutočnenie
vodných stavieb:
SO 03-01 Kanalizácia splašková
SO 03-02 Kanalizačná dažďová
SO 03-03 Rozšírenie verejného vodovodu
SO 03-04 Požiarne nádrže
SO 03-05 Výtlačné potrubie vyčistenej vody do Váhu
SO 03-07 Výtlačné potrubie kanalizácie z obce – výhľad
SO 03-08 Čistiareň odpadových vôd
08.1 Vstupná čerpacia stanica
08.2 Prevádzkový objekt ČOV
08.3 HUT
08.6 Oplotenie a sadové úpravy
08.7 Výstupná čerpacia stanica vyčistenej vody
Technologická časť:
PS 01 Vstupná čerpacia stanica
PS 02 Mechanické predčistenie a vyrovnávacia nádrž
PS 03 Biologické čistenie (3x Biologický reaktor AT500)
PS 04 Terciárne dočisťovanie
PS 05 Kalové hospodárstvo
PS 06 Prevádzkový rozvod silnoprúdu, meranie a regulácia
OU-PN-OSZP-2025/004584-0017654/2025
2 / 3
ktoré budú realizované na pozemkoch parc. KN reg. „C“ č. 10477/113, 10477/9, 10477/114, 431/6, 431/1, 435/12
(parc. KN reg. „E“ č. 463/1, 464/1) 435/14, 766, 686, 773, 1241 v k. ú. Ducové a na pozemkoch parc. KN reg. „E“
č. 2621/2, 2621/3 v k. ú. Piešťany v rámci stavby „IBV Ducové - Pri jazerách, cestná a technická infraštruktúra“.
Splaškové odpadové vody z obytnej zóny Ducové budú odvádzané navrhovanou splaškovou kanalizáciou potrubím
PP SN8 DN 300 do navrhovanej ČOV. Celková dĺžka navrhovanej kanalizácie bude 2295,30 m. Splaškové odpadové
vody budú z jednotlivých objektov odvádzané kanalizačnými prípojkami (61 ks) z potrubia PP DN 150 a PP DN
200. Bude vybudovaných 61 ks kanalizačných šácht DN 1000. Kanalizačná sieť bude vybudovaná v troch etapách.
Pre napojenie kanalizácie obce na navrhovanú ČOV sa vybuduje výtlačné potrubie PE DN 100, dĺžky 304,00 m,
ktoré bude uložené v spoločnej ryhe s prívodom pitnej vody.
Splaškové odpadové vody budú odvádzané do navrhovanej čistiarne odpadových vôd ČOV AT1500 (3 x AT500)
ovál maxi. Čistiareň odpadových vôd je navrhnutá pre 1500 EO. Technologická časť – biologický stupeň bude
realizovaný postupne podľa počtu pripojených obyvateľov 1. a 2. etapa IBV, 3. etapa IBV + obec Ducové + výhľad.
Vyčistená odpadová voda bude výtlačným potrubím PE DN 125, dĺžky 1591,00 m a DN 200, dĺžky 14,00 m
odvádzaná do rieky Váh. Vyústenie potrubia vyčistenej vody do rieky Váh bude cez výustný objekt zhotovený z
lomového kameňa, uloženého do betónového lôžka, svah recipientu bude spevnený lomovým kameňom. Potrubie
bude vo výustnom objekte ukončené koncovou klapkou PE DN 200.
Vody z povrchového odtoku z obslužných komunikácií budú odvádzané cez navrhované uličné vpusty do
vsakovacích objektov VS1 - VS3. Vody z povrchového odtoku z parkovísk pred bytovými domami budú stokou
„D“ (potrubie PP DN 300 a DN 400, dĺžky 269,00 m) odvádzané do vsakovacieho objektu VS1 (objem 104,28 m3).
Pred zaústením do vsakovacieho objektu budú tieto vody prečistené v ORL (ALFATEC LO 100 – 2ssB s výstupnou
hodnotou NEL do 0,1 mg/l na odtoku. Vody z povrchového odtoku z obslužnej komunikácie vetvy A budú odvádzané
stokou „E“ (potrubie PP DN 300 dĺžky 79,00 m) do vsakovacieho objektu VS1. Potrubím prípojky PD23 budú
odvádzané vody z povrchového odtoku z najnižšie položenej časti komunikácie do navrhovaného vsakovacieho
zariadenia VS3 osadeného priamo pod komunikáciou. Potrubím prípojky PD24 budú odvádzané vody z povrchového
odtoku z najnižšie položenej časti komunikácie do navrhovaného vsakovacieho zariadenia VS2 osadeného priamo
pod komunikáciou.
Objekt navrhovanej IBV bude zásobovaný pitnou vodou z navrhovaného vodovodu, ktorý bude napojený na obecný
vodovod. Vodovodný rad bude vybudovaný z potrubia PE PN 10 DN 100 celkovej dĺžky 2797,00 m. Bod napojenia
na verejný vodovod je od lokality vzdialený cca 250,00 m. V mieste napojenia, ktoré je mimo obytnej zóny bude
osadené šupátko DN 100 mm. Na vodovodnom potrubí bude osadených 13 podzemných hydrantov.
Pre zabezpečenie požadovaného množstva požiarnej vody budú v rámci stavby vybudované požiarne nádrže s
objemom 35 m3. Prívod vody do nádrží je navrhnutý z navrhovaného verejného vodovodu. Požiarne nádrže sú
navrhnuté prefabrikované KLARTEC RN s liatinovými poklopmi DN 600.
Uvedeným dňom bolo začaté vodoprávne konanie.
Okresný úrad Piešťany, odbor starostlivosti o životné prostredie ako príslušný orgán štátnej správy podľa ust. § 5
ods. 1 zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých
zákonov v znení neskorších predpisov a ako špeciálny stavebný úrad vo veciach vodných stavieb podľa ust. § 61
písm. a) a c) zákona č. 364/2004 Z. z. o vodách a o zmene zákona SNR č. 372/1990 Zb. o priestupkoch v znení
neskorších predpisov (vodný zákon) v znení neskorších predpisov (ďalej len „vodný zákon“) v súlade § 120 zákona
č. 50/1976 Zb. o územnom plánovaní a stavebnom poriadku (stavebný zákon) v znení neskorších predpisov (ďalej
len „stavebný zákon“) a podľa ust. § 61 ods. 1 a 4 stavebného zákona oznamuje začatie vodoprávneho konania (v
zmysle § 21 ods. 1 písm. c) a d) vodného zákona § 26 ods. 4 vodného zákona) všetkým známym účastníkom konania,
dotknutým organizáciám a orgánom verejnou vyhláškou.
Nakoľko sú stavebnému úradu dobre známe pomery staveniska a žiadosť poskytuje dostatočné podklady pre
posúdenie navrhovanej stavby, tunajší úrad upúšťa v súlade s ust. § 61 ods. 2 stavebného zákona od miestneho
zisťovania a ústneho pojednávania.
Účastníci konania, dotknuté orgány a organizácie môžu svoje námietky k žiadosti o vydanie vodoprávneho povolenia
uplatniť najneskôr do 7 pracovných dní odo dňa doručenia tohto oznámenia. Na neskôr uplatnené námietky nebude
prihliadnuté.
OU-PN-OSZP-2025/004584-0017654/2025
3 / 3
Do podkladov rozhodnutia možno nahliadnuť na Okresnom úrade Piešťany, odbor starostlivosti o životné prostredie
počas úradných dní, t. j. pondelok až piatok.
Ak sa niektorý z účastníkov konania nechá zastupovať, predloží jeho zástupca písomnú plnú moc s overeným
podpisom toho účastníka konania, ktorý sa nechá zastupovať.
Oznámenie verejnou vyhláškou podľa ust. § 61 ods. 4 stavebného zákona musí byť vyvesené po dobu 15 dní na
úradnej tabuli Obce Ducové, pričom posledný 15. deň sa považuje za deň doručenia.
Dátum vyvesenia a zvesenia verejnej vyhlášky na úradnej tabuli oznámi Obec Ducové písomne tunajšiemu orgánu
štátnej vodnej správy.
Doručuje sa:
Dotknutým orgánom a organizáciám uvedeným v rozdeľovníku
Ostatným účastníkom konania, majiteľom susedných nehnuteľností, doručenie verejnou vyhláškou
Ing. Peter Sedlák
vedúci odboru
Informatívna poznámka - tento dokument bol vytvorený elektronicky
Rozdeľovník k číslu OU-PN-OSZP-2025/004584-005
Healthy Work s. r. o., Jankolova 7, 851 04 Bratislava 5
Obec Ducové, Ducové 121, 922 21 Moravany nad Váhom
TEVYS AQUA, s.r.o., Ing. Štefan Bagin, zodpovedný projektant, Pod Brezinou 2279/58, 911 01 Trenčín 1
Ing. Anton Benka, Ducové 20, 922 21 Ducové
SLOVENSKÝ VODOHOSPODÁRSKY PODNIK, štátny podnik, Povodie dolného Váhu, odštepný závod,
Nábrežie Ivana Krasku 3/834, 921 01 Piešťany 1
Ministerstvo zdravotníctva SR, Inšpektorát kúpeľov a žriediel, Limbová 2, 831 01 Bratislava 37
Slovenský pozemkový fond, Búdková 36, 817 15 Bratislava 1
Okresné riaditeľstvo Hasičského a záchranného zboru v Piešťanoch, Dopravná 1, 921 01 Piešťany 1
Krajský pamiatkový úrad Trnava, Cukrová 1674/1, 917 01 Trnava 1
Regionálny úrad verejného zdravotníctva Trnava, Limbová 6053/6, 917 09 Trnava 9
Západoslovenská distribučná, a.s., Čulenova 6, 816 47 Bratislava-Staré Mesto
SPP - distribúcia, a.s., Plátennícka 19013/2, Bratislava, 821 09 Bratislava - mestská časť Ružinov
Slovak Telekom, a.s., Bajkalská 28, 817 62 Bratislava 15
MICHLOVSKÝ, spol. s r.o., Letná 796/9, 921 01 Piešťany 1
OU-PN-OSZP-2025/004584-0017654/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[Oznámenie o začatí vodoprávneho konania verejnou vyhláškou a upustenie od
ústneho pojednávania, ]
Identifikátor:
OU-PN-OSZP-2025/004584-0017654/2025
Autorizácia elektronického dokumentu
Dokument autorizoval:
Ministerstvo vnútra Slovenskej republiky, OÚ PN 10004
SK IČO: 00151866
Spôsob autorizácie:
kvalifikovaná elektronická pečať s pripojenou kvalifikovanou elektronickou
časovou pečiatkou
Deklarovaný dátum a čas autorizácie:
27.05.2025 13:02:54 časové pásmo +02:00
Dátum a čas vystavenia kvalifikovanej časovej
pečiatky:
27.05.2025 13:02:54 časové pásmo +02:00
Označenie listov, na ktoré sa autorizácia vzťahuje:
OU-PN-OSZP-2025/004584-0017654/2025
Informácia o vyhotovení doložky o autorizácii
Doložku vyhotovil:
Mgr. Veronika Geršiová
Funkcia alebo pracovné
zaradenie:
Asistent
Označenie orgánu verejnej moci:Okresný úrad Piešťany
IČO: 00151866
Dátum vytvorenia doložky:
03.06.2025
Podpis a pečiatka: