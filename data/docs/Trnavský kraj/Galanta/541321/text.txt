ODBOR STAROSTLIVOSTI O ŽIVOTNÉ PROSTREDIE
Nová Doba 1408/31, 924  01  Galanta
____________________________________________________________________________________
____________________________________________________________________________________
Telefón
+421317886113
E-mail
oszp.ga@minv.sk
Internet
www.minv.sk
IČO
00151866
•
•
Mesto Sereď
Oddelenie ŽP
Námestie republiky 1176/10
926  01  Sereď
Slovenská republika
•
•
Váš list číslo/zo dňa
25603/2024//
Naše číslo
OU-GA-OSZP-2025/007121-004
Vybavuje/linka
Ing. Oľga Príbelská/
031/788 6142
Galanta
12. 05. 2025
Vec
Oznámenie o začatí konania podľa § 15 ods. 9 písm. a) zákona o odpadoch verejnou vyhláškou
Dňa 25.03.2025 bolo Mestom Sereď doručené oznámenie o nezákonne umiestnenom odpade na pozemku parc. č.
registra C 3128/90 zapísanom na LV č. 6972 k. ú. Sereď vo vlastníctve fyzickej osoby spolu s fotodokumentáciou.
Toto podanie bolo zo dňa 18.09.2024. Ide o komunálne odpady v blízkosti bytových domov, detského ihriska
a športoviska. Mesto Sereď vyzvalo vlastníka k odstráneniu nezákonne umiestneného odpadu a odpad nebol
odstránený, preto žiada o začatie konania podľa § 15 ods. 9 zákona č. 79/2015 Z. z. o odpadoch a o zmene a doplnení
niektorých zákonov v znení neskorších predpisov (ďalej len zákon o odpadoch).
Obhliadka predmetnej nehnuteľnosti bola vykonaná dňa 07.05.2025 a zistené bolo umiestnenie odpadov, zaradených
podľa prílohy č. 1 k vyhláške MŽP SR č. 365/2015 Z. z., ktorou sa ustanovuje Katalóg odpadov v znení neskorších
predpisov ako 200110 šatstvo a 200111 textílie, kategórie ostatný v množstve do 100 kg, pričom náklady za
naloženie, prepravu a uloženie odpadu na skládke v Pustých Sadoch podľa informácií Mesta Sereď sú menšie ako 100
€. Na mieste síce boli uložené odpady zo šiat a textilu, ale tým, že sa zhromažďujú dlhšiu dobu, sú vplyvom počasia
znehodnotené, nie je možné ich zhodnotenie ako vyseparovanej zložky komunálneho odpadu, len ako objemný
odpad 200307, kategórie ostatný. Vyhotovená bola aj fotodokumentácia z obhliadky, ktorá je súčasťou spisového
materiálu.
Nehnuteľnosť je v častiach neoplotená, teda je umožnený prístup k budovám aj pozemkom zrejme bývalej kotolne
v blízkosti bytového domu Mlynárska 36 v meste Sereď.
Na základe uvedených skutočností Okresný úrad Galanta, odbor starostlivosti o životné prostredie ako príslušný
orgán štátnej správy odpadového hospodárstva podľa § 5 ods. 1 zákona NR SR č. 525/2003 Z. z. o štátnej správe
starostlivosti o životné prostredie a o zmene a doplnení niektorých zákonov v znení neskorších predpisov a podľa
§ 108 ods. 1 písm. q) zákona o odpadoch v súlade s ustanoveniami § 18 ods. 3 a § 26 zákona č. 71/1967 Zb.
o správnom konaní v znení neskorších predpisov (správny poriadok) oznamuje neznámym účastníkom konania
verejnou vyhláškou začatie konania vo veci zistenia osoby zodpovednej za umiestnenie odpadov v meste Sereď
podľa § 15 ods. 9 písm. a) zákona o odpadoch a súčasne nariaďuje ústne pojednávanie na deň
03. júna 2025 (utorok) o 9:00 hod.
OU-GA-OSZP-2025/007121-0024325/2025
2 / 2
so stretnutím na Okresnom úrade Galanta, odbore starostlivosti o životné prostredie, Nová Doba 1408/31, 924 36
Galanta, 1. poschodie kancelária č. 32.
V prípade, že máte k dispozícii doklady, na základe ktorých je možné zistiť osobu zodpovednú za umiestnenie
odpadov na dotknutej nehnuteľnosti, prineste ich na ústne pojednávanie. V prípade zastúpenia musí zástupca
predložiť písomnú plnú moc.
Doručenie verejnou vyhláškou sa vykoná v súlade s § 26 ods. 2 správneho poriadku tak, že sa písomnosť vyvesí po
dobu 15 dní na Centrálnej úradnej elektronickej tabuli (cuet.slovensko.sk), úradnej tabuli, webovej stránke správneho
orgánu a Mesta Sereď, na území ktorého sú odpady uložené. Posledný deň uvedenej lehoty je dňom doručenia
oznámenia neznámym účastníkom konania. Po ukončení lehoty na zverejnenie tohto oznámenia žiadame potvrdené
oznámenie s vyznačeným dátumom vyvesenia a zvesenia vrátiť na Okresný úrad Galanta, odbor starostlivosti o
životné prostredie, Nová Doba 1408/31, 924 36 Galanta.
Známym účastníkom konania sa oznámenie doručí do vlastných rúk v súlade § 24 a § 25 správneho poriadku.
Vyvesené dňa:
(pečiatka, podpis)
Zvesené dňa:
(pečiatka, podpis)
RNDr. Eva Neviďanská
vedúca odboru
Informatívna poznámka - tento dokument bol vytvorený elektronicky
OU-GA-OSZP-2025/007121-0024325/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[Oznámenie o začatí konania podľa § 15 ods. 9 písm. a) zákona o odpadoch
verejnou vyhláškou , ]
Identifikátor:
OU-GA-OSZP-2025/007121-0024325/2025
Autorizácia elektronického dokumentu
Dokument autorizoval:
Ministerstvo vnútra Slovenskej republiky, OÚ GA 10001
SK IČO: 00151866
Spôsob autorizácie:
kvalifikovaná elektronická pečať s pripojenou kvalifikovanou elektronickou
časovou pečiatkou
Deklarovaný dátum a čas autorizácie:
13.05.2025 12:46:17 časové pásmo +02:00
Dátum a čas vystavenia kvalifikovanej časovej
pečiatky:
13.05.2025 12:46:17 časové pásmo +02:00
Označenie listov, na ktoré sa autorizácia vzťahuje:
OU-GA-OSZP-2025/007121-0024325/2025
Informácia o vyhotovení doložky o autorizácii
Doložku vyhotovil:
Ing. Oľga Príbelská
Funkcia alebo pracovné
zaradenie:
hlavný radca
Označenie orgánu verejnej moci:Okresný úrad Galanta
IČO: 00151866
Dátum vytvorenia doložky:
13.05.2025
Podpis a pečiatka: