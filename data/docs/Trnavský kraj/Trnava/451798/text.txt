Informácia pre verejnosť 
(zverejnené dňa 29. 07. 2022) 
Oznámenie o začatí správneho konania 
podľa § 16a ods. 1 zákona č. 364/2004 Z. z. o vodách a o zmene zákona Slovenskej 
národnej rady č. 372/1990 Zb. o priestupkoch v znení neskorších predpisov (vodný zákon) 
v znení neskorších predpisov  
 
Dňa 30. 11. 2021 bola na Okresný úrad Trnava, odbor starostlivosti o životné prostredie, 
oddelenie štátnej správy vôd a vybraných zložiek životného prostredia kraja doručená žiadosť 
Obce Bojničky o vydanie rozhodnutia, či pripravovaná stavba „Bojničky – vodný zdroj      
HBG 5 a napojenie na jestvujúci vodojem“ je navrhovanou činnosťou podľa § 16 ods. 6 
písm. b) vodného zákona. 
 
Dňom podania žiadosti začalo správne konanie podľa § 16a ods. 1 vodného zákona. 
 
 
Verejnosť môže svoje písomné stanovisko k projektovej dokumentácii k navrhovanej 
činnosti alebo k odbornému stanovisku poverenej osoby (VÚVH Bratislava) doručiť orgánu 
štátnej vodnej správy  
do 10 dní od ich zverejnenia 
na webovom sídle orgánu štátnej vodnej správy  
https://www.minv.sk/?okresne-urady-klientske-centra&urad=5&odbor=10&sekcia=uradna-
tabula#popis 
a na webovom sídle ministerstva 
 
http://www.minzp.sk/uradna-tabula/sekcia-vod/ 
Verejnosť sa doručením písomného stanoviska stáva účastníkom konania.  
Vaše písomné stanovisko je potrebné doručiť na Okresný úrad Trnava, odbor 
starostlivosti o životné prostredie, oddelenie štátnej správy vôd a vybraných zložiek životného 
prostredia kraja, Kollárova 8, 917 02 Trnava.