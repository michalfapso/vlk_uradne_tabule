Informácia pre verejnosť podľa § 24 ods. 1 zákona č. 24/2006 Z. z. o posudzovaní vplyvov 
na životné prostredie a o zmene a doplnení niektorých zákonov v znení neskorších 
predpisov (ďalej len „zákon o posudzovaní vplyvov“) k zámeru navrhovanej činnosti. 
 
a) Okresný úrad Trnava, odbor starostlivosti o životné prostredie, oddelenie ochrany prírody 
a vybraných zložiek životného prostredia, Kollárova 8, 917 02 Trnava, oznamuje 
verejnosti, že navrhovaná činnosť „Výstavba bytových domov Cífer – II. etapa“ 
podlieha podľa § 18 ods. 2 písm. b) zákona o posudzovaní vplyvov zisťovaciemu konaniu. 
Príslušný orgán 
Okresný úrad Trnava 
odbor starostlivosti o životné prostredie, oddelenie ochrany 
prírody a vybraných zložiek životného prostredia 
Kollárova 8 
917 02 Trnava 
Názov navrhovanej 
činnosti 
Výstavba bytových domov Cífer – II. etapa 
Miesto realizácie 
k. ú. Cífer 
Predmet činnosti 
Účelom navrhovanej činnosti je vybudovanie bytových 
domov so 48 bytovými jednotkami v obci Cífer v okrese 
Trnava. Rozloha dotknutého územia predstavuje 14 429 m2. 
Zastavaná plocha 3 bytových domov predstavuje 914,76 m2 
a podlahová plocha 3 659,04 m2. Navrhovaná činnosť 
uvažuje s celkovým počtom 66 parkovacích miest, pre jeden 
bytový dom je vyhradených 22 parkovacích miest. Súčasťou 
navrhovanej činnosti je aj detské ihrisko. 
Navrhovateľ 
Obec Cífer, Námestie A. Hlinku 169/31, 919 43 Cífer,  
IČO: 00 312 347 
b) Okresný úrad Trnava, odbor starostlivosti o životné prostredie, oddelenie  ochrany prírody 
a vybraných zložiek životného prostredia ako príslušný orgán štátnej správy podľa § 1 ods.  
1 písm. c) a § 5 ods. 1 zákona č. 525/2003 Z. z. o štátnej správe starostlivosti o životné 
prostredie a o zmene a doplnení niektorých zákonov v znení neskorších predpisov a ako 
príslušný orgán podľa § 3 písm. l) v spojení s § 56 písm. b) zákona o posudzovaní vplyvov 
oznamuje, že doručením zámeru navrhovanej činnosti navrhovateľom Obec Cífer, 
Námestie A. Hlinku 169/31, 919 43 Cífer, IČO: 00 312 347 dňa 05. 05. 2025 sa začalo 
zisťovacie konanie o posudzovaní vplyvov navrhovanej činnosti na životné prostredie.   
Povoľujúci orgán 
Obec Voderady, Pavlická ulica 262/1, 919 42 Voderady 
c) Informácie o navrhovanej činnosti, ktorá je predmetom tohto konania je možné získať u 
príslušného orgánu a povoľujúceho orgánu. 
d) Druh požadovaného povolenia potrebného pre realizáciu navrhovanej činnosti:  
-  Územné rozhodnutie a stavebné povolenie príslušného stavebného úradu v súlade so 
zákonom č. 50/1976 Zb. o územnom plánovaní a stavebnom poriadku (stavebný zákon) 
v znení neskorších predpisov. 
e) Neuvádzame. 
f) 
Relevantné informácie sú sprístupnené v centrálnom informačnom systéme na stránke 
www.enviroportal.sk 
g) Neuvádzame. 
h) Podľa § 64 ods. 1 písm. f) zákona o posudzovaní vplyvov na konania podľa tohto zákona 
sa vzťahuje všeobecný predpis o správnom konaní okrem zisťovacieho konania podľa 
§ 29. 
Podľa § 29 ods. 16 zákona o posudzovaní vplyvov proti záväznému stanovisku zo 
zisťovacieho konania, v ktorom príslušný orgán určil, že sa navrhovaná činnosť alebo jej 
zmena 
a) bude posudzovať podľa tohto zákona, môže podať odvolanie len navrhovateľ, 
b) nebude posudzovať podľa tohto zákona, môže podať odvolanie len dotknutá obec, na 
ktorej území sa má navrhovaná činnosť alebo jej zmena realizovať, a dotknutá 
verejnosť podľa § 3 písm. t) zákona o posudzovaní vplyvov. 
Odvolanie proti záväznému stanovisku zo zisťovacieho konania, ktoré bude výsledkom 
zisťovacieho konania, je možné podať na Okresný úrad Trnava, odbor starostlivosti o 
životné prostredie, oddelenie ochrany prírody a vybraných zložiek životného prostredia, 
Kollárova 8, 917 02 Trnava, v lehote do 15 dní odo dňa doručenia záväzného stanoviska 
zo zisťovacie konania, inak záväzné stanovisko zo zisťovacieho konania nadobúda 
účinnosť. 
Toto rozhodnutie je preskúmateľné súdom podľa zákona č. 162/2015 Z. z. Správny súdny 
poriadok po vyčerpaní riadnych opravných prostriedkov, ktoré sa preň pripúšťajú. 
Dotknutá verejnosť uvedená v § 3 písm. t) zákona o posudzovaní vplyvov sa môže 
žalobou domáhať zrušenia záväzného stanoviska zo zisťovacieho konania vydaného podľa 
§ 29 ods. 15 zákona o posudzovaní vplyvov, ktorým sa určilo, že navrhovaná činnosť alebo 
jej zmena sa nebude posudzovať podľa tohto zákona, a napadnúť jeho vecnú alebo 
procesnú zákonnosť. 
i) 
Relevantné informácie sú sprístupnené v centrálnom informačnom systéme na adrese: 
www.enviroportal.sk. 
Podľa § 29 ods. 2 zákona o posudzovaní vplyvov príslušný orgán na základe zámeru 
navrhovanej činnosti vykoná zisťovacie konanie a určí, či navrhovaná činnosť bude 
predmetom posudzovania vplyvov na životné prostredie podľa tohto zákona.  
Podľa § 38 ods. 4 zákona o posudzovaní vplyvov má príslušný orgán v povoľovacom 
konaní k navrhovanej činnosti alebo jej zmene postavenie dotknutého orgánu, ak k nej 
vydal rozhodnutie zo zisťovacieho konania, záverečné stanovisko alebo záväzné 
stanovisko zo zisťovacieho konania. V záväznom stanovisku príslušný orgán uvedie, či 
návrh na začatie povoľovacieho konania k navrhovanej činnosti je v súlade s týmto 
zákonom, s rozhodnutím zo zisťovacieho konania, so záverečným stanoviskom alebo 
záväzným stanoviskom zo zisťovacieho konania vydaným podľa tohto zákona a ich 
podmienkami. Ak ide o povoľovacie konanie podľa osobitného predpisu, vydá príslušný 
orgán záväzné stanovisko osobitne vo vzťahu ku konaniu o stavebnom zámere a ku 
kolaudácii.  
 
 
 
 
 
Zverejnené: 07. 05. 2025