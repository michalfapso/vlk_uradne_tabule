OKRESNÝ ÚRAD ŽIAR NAD HRONOM 
odbor starostlivosti o životné prostredie 
Námestie Matice slovenskej 8, 965 01  Žiar nad Hronom 
 
Telefón 
Fax 
E-mail 
Internet 
IČO 
+421/0961642961 
 
 
Miriam.Brhlikova@minv.sk 
www.minv.sk 
00151866 
 
  
 
č. sp.: OU-ZH-OSZP-2025/011018                                                                                       Žiar nad Hronom, 06.06.2025 
 
 
 
 
VEREJNÁ VYHLÁŠKA 
 
 
 
Na Okresný úrad Žiar nad Hronom, odbor starostlivosti o životné prostredie, štátna správa 
posudzovania vplyvov na životné prostredie (ďalej len „príslušný orgán“) bola dňa 14.05.2025 
doručená v zmysle § 31 zákona č. 24/2006 Z. z. o posudzovaní vplyvov na životné prostredie 
v znení neskorších predpisov (ďalej len “zákon o posudzovaní vplyvov na životné prostredie“) 
správa o hodnotení navrhovanej činnosti „Ťažba zeolitu na výhradnom ložisku Bartošova 
Lehôtka – Paseka“ od navrhovateľa Sedlecký kaolín – Slovensko, s.r.o., Partizánska cesta 97, 
974 01 Banská Bystrica, I4O: 35 941 669 v zastúpení JUDr. Katarínou Hroncovou, právnym 
zástupcom Advokátskej kancelárie: Dr. Clementisa 1214/4, 977 01 Brezno. 
 
Dňom doručenia správy o hodnotení navrhovanej činnosti „Ťažba zeolitu na výhradnom ložisku 
Bartošova Lehôtka – Paseka“ začína konanie o posudzovaní vplyvov na životné prostredie podľa 
§ 31 ods. 6 zákona o posudzovaní vplyvov na životné prostredie. 
 
Podľa § 35 ods. 1 zákona o posudzovaní vplyvov na životné prostredie, rezortný orgán, dotknutý 
orgán, povoľujúci orgán a dotknutá obec doručia príslušnému orgánu písomné stanovisko 
k správe o hodnotení činnosti najneskôr do 30 dní od jej doručenia. 
 
Podľa § 35 ods. 2 zákona o posudzovaní vplyvov na životné prostredie, verejnosť môže doručiť 
písomné stanovisko príslušnému orgánu najneskôr do 30 dní odo dňa zverejnenia správy 
o hodnotení činnosti podľa § 33 ods. 1 písm. b)  v centrálnom informačnom systéme. 
 
V súlade s § 33 ods. 1 písm. a) a § 25 ods. 2 zákona o posudzovaní vplyvov na životné prostredie 
sa začatie konania oznamuje verejnou vyhláškou. Verejná vyhláška bude vyvesená po dobu 30 
dní na úradnej tabuli Okresného úradu Žiar nad Hronom a v centrálnom informačnom systéme. 
Posledný deň tejto lehoty je dňom doručenia. Toto upovedomenie sa zverejní aj na webovom 
sídle príslušného orgánu.  
 
Príslušný orgán žiada obec Bartošova Lehôtka, aby bezodkladne zverejnila toto upovedomenie 
na svojej úradnej tabuli a prípadne aj na svojom webovom sídle alebo iným v mieste obvyklým 
spôsobom najmenej po dobu 30 dní. Po uplynutí doby určenej na vyvesenie žiadame, aby 
verejná vyhláška bola vrátená s vyznačeným dátumom vyvesenia a zvesenia vyhlášky. 
 
Zároveň žiadame obec Bartošova Lehôtka, aby bezodkladne zverejnila aj všeobecné 
zrozumiteľné záverečné zhrnutie, prípadne ďalšie informácie, ktoré považuje za relevantné, na 
svojom webovom sídle, ak ho má zriadené a na úradnej tabuli obce na dobu najmenej 30 dní 
a oznámila, kde a kedy možno do správy o hodnotení činnosti nahliadnuť, robiť z nej výpisy, 
2 
 
odpisy alebo na vlastné náklady vyhotoviť kópie a v akej lehote môže verejnosť podávať 
pripomienky a označiť miesto, kde sa môžu pripomienky podávať. 
 
Podľa § 34 ods. 2 zákona o posudzovaní vplyvov na životné prostredie, ak má dotknutá obec 
záujem vykonať verejné prerokovanie navrhovanej činnosti (ďalej len „verejné prerokovanie“), 
po dohode a v spolupráci s navrhovateľom určí miesto a čas verejného prerokovania a oznámi ho 
verejnosti spôsobom v mieste obvyklým najneskôr desať dní pred jeho konaním. Dotknutá obec 
alebo navrhovateľ oznámi miesto a čas konania verejného prerokovania príslušnému orgánu, 
ktorý informáciu zverejní v centrálnom informačnom systéme a na úradnej tabuli, ak ju má k 
dispozícii. 
 
Ak sa dotknutá obec rozhodne vykonať verejné prerokovanie, podľa § 34 ods. 3 zákona 
o posudzovaní vplyvov na životné prostredie, informuje o tejto skutočnosti navrhovateľa 
najneskôr do 15 dní od doručenia správy o hodnotení činnosti. Verejné prerokovanie sa musí 
uskutočniť v lehote najneskôr do 30 dní od doručenia správy o hodnotení činnosti. 
 
Dotknutá obec v spolupráci s navrhovateľom podľa § 34 ods. 4 zákona o posudzovaní vplyvov 
na životné prostredie, vyhotoví o verejnom prerokovaní záznam a doručí ho príslušnému orgánu 
do desiatich pracovných dní od verejného prerokovania. 
 
 
 
 
 
Vyvesené dňa:............................................................Zvesené dňa:................................................... 
 
 
 
 
 
 
 
 
Podpis, pečatka:.......................................................Podpis, pečiatka:............................................... 
            
 
 
 
 
 
                                                                                                                      Ing. Helena Nogová 
                                                                                                           poverená vykonávaním funkcie 
                                                                                                                      vedúceho odboru  
 
 
 
 
 
 
 
 
 
 
 
 
 
 
 
 
 
3