Okresný úrad Žiar nad Hronom, odbor starostlivosti o životné prostredie, štátna správa 
posudzovania vplyvov na životné prostredie (ďalej len „príslušný orgán“) oznamuje verejnosti, 
že navrhovateľ Sedlecký kaolín – Slovensko, s.r.o., Partizánska cesta 97, 974 01 Banská 
Bystrica, I4O: 35 941 669 v zastúpení JUDr. Katarínou Hroncovou, právnym zástupcom 
Advokátskej kancelárie: Dr. Clementisa 1214/4, 977 01 Brezno doručil dňa 14.05.2025 podľa 
§ 31 ods. 6 zákona č. 24/2006 Z. z. o posudzovaní vplyvov na životné prostredie a o zmene 
a doplnení niektorých zákonov v znení neskorších predpisov (ďalej len „zákon o posudzovaní 
vplyvov na životné prostredie“) správu o hodnotení navrhovanej činnosti „Ťažba zeolitu na 
výhradnom ložisku Bartošova Lehôtka – Paseka“. 
Dňom doručenia správy o hodnotení navrhovanej činnosti „Ťažba zeolitu na výhradnom 
ložisku Bartošova Lehôtka – Paseka“ začína konanie o posudzovaní vplyvov na životné 
prostredie podľa § 31 ods. 6 zákona o posudzovaní vplyvov na životné prostredie. 
Správa o hodnotení bola dňa 06.06.2025 rozoslaná na zaujatie stanoviska rezortnému orgánu, 
povoľujúcemu orgánu, dotknutým orgánom, dotknutej obci a účastníkom konania. 
V súlade s § 33 ods. 1 písm. a) a § 25 ods. 2 zákona o posudzovaní vplyvov na životné prostredie 
sa začatie konania oznamuje verejnou vyhláškou. Verejná vyhláška bude vyvesená po dobu 30 
dní na úradnej tabuli Okresného úradu Žiar nad Hronom a v centrálnom informačnom systéme. 
Podľa § 34 ods. 1 zákona o posudzovaní vplyvov na životné prostredie dotknutá obec  
bezodkladne zverejní upovedomenie o začatí konania, informáciu o doručení správy o 
hodnotení činnosti, všeobecne zrozumiteľné záverečné zhrnutie, prípadne ďalšie informácie, 
ktoré považuje za relevantné, na svojom webovom sídle, ak ho má zriadené, a na úradnej tabuli 
obce na dobu najmenej 30 dní a oznámila, kde a kedy možno do správy o hodnotení činnosti 
nahliadnuť, robiť z nej výpisy, odpisy alebo na vlastné náklady vyhotoviť kópie; zároveň 
uvedie, v akej lehote môže verejnosť podávať pripomienky, a označí miesto, kde sa môžu 
podávať. 
Podľa § 34 ods. 2 zákona o posudzovaní vplyvov na životné prostredie, ak má dotknutá obec 
záujem vykonať verejné prerokovanie navrhovanej činnosti (ďalej len „verejné prerokovanie“), 
po dohode a v spolupráci s navrhovateľom určí miesto a čas verejného prerokovania a oznámi 
ho verejnosti spôsobom v mieste obvyklým najneskôr desať dní pred jeho konaním. Dotknutá 
obec alebo navrhovateľ oznámi miesto a čas konania verejného prerokovania príslušnému 
orgánu, ktorý informáciu zverejní v centrálnom informačnom systéme a na úradnej tabuli, ak 
ju má k dispozícii. 
Verejnosť môže doručiť písomné stanovisko k správe o hodnotení na príslušný orgán najneskôr 
do 30 dní odo dňa zverejnenia dokumentácie správy o hodnotení v centrálnom informačnom 
systéme. 
Okresný úrad Žiar nad Hronom 
Odbor starostlivosti o životné prostredie 
Štátna správa posudzovania vplyvov na životné prostredie 
Námestie Matice slovenskej 8 
965 01 Žiar nad Hronom