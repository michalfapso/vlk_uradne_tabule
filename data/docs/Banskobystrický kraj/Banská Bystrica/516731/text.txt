KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-BB-OSZP2-2024/031797
003
0068580/2024
Externý odoslaný záznam
hodnoverná elektronická
ODBOR STAROSTLIVOSTI O ŽIVOTNÉ PROSTREDIE
Oddelenie štátnej správy vôd a vybraných zložiek životného prostredia
kraja
Nám. Ľudovíta Štúra 1, 974  05  Banská Bystrica
____________________________________________________________________________________
____________________________________________________________________________________
Telefón
+421484306250
E-mail
oszp.bb@minv.sk
Internet
www.minv.sk
IČO
00151866
•
•
PerFidem Alfa, s.r.o.
Pod Dráhami 651317
960  01  Zvolen
Slovenská republika
•
•
Váš list číslo/zo dňa
11.06.2024
Naše číslo
OU-BB-OSZP2-2024/031797-003
Vybavuje/linka
Mgr. Marián Žabka/
048/4306431
Banská Bystrica
01. 07. 2024
Vec
„Polyfunkčný komplex pod Pustým hradom II. Zvolen“
- záväzné stanovisko podľa § 16a vodného zákona
Okresnému úradu Banská Bystrica, odboru starostlivosti o životné prostredie bola dňa 20.06.2024 doručená žiadosť
spoločnosti PerFidem Alfa s.r.o., Pod Dráhami 6513/17, 960 01 Zvolen, IČO: 53 350 219 o vydanie záväzného
stanoviska podľa § 16a ods. 1 zákona č. 364/2004 Z. z. o vodách a o zmene zákona Slovenskej národnej rady č.
372/1990 Zb. o priestupkoch v znení neskorších predpisov (vodný zákon) v znení neskorších predpisov (ďalej len
„vodný zákon“) pre navrhovanú činnosť/stavbu „Polyfunkčný komplex pod Pustým hradom II. Zvolen“. K žiadosti
bola priložená projektová dokumentácia pre územné rozhodnutie „Polyfunkčný komplex pod Pustým hradom II.
Zvolen“, STAVING PROJEKT s.r.o., Na Troskách 1635/3 Banská Bystrica 974 01, Ing. Július Žiška, autorizovaný
stavebný inžinier, Ing. arch. Roman Turčan, autorizovaný architekt, september 2023.
Okresný úrad Banská Bystrica, odbor starostlivosti o životné prostredie pri výkone pôsobnosti okresného úradu v
sídle kraja ako príslušný orgán štátnej vodnej správy podľa § 4 ods. 1 zákona č. 180/2013 Z. z. o organizácii miestnej
štátnej správy a o zmene a doplnení niektorých zákonov v spojení s § 60 ods. 1 písm. i) vodného zákona vydáva
podľa § 16a ods. 1 vodného zákona k navrhovanej činnosti/stavbe „Polyfunkčný komplex pod Pustým hradom II.
Zvolen“ toto záväzné stanovisko:
Pred povolením navrhovanej činnosti/stavby „Polyfunkčný komplex pod Pustým hradom II. Zvolen“ sa nevyžaduje
výnimka z environmentálnych cieľov podľa § 16 ods. 6 písm. b) vodného zákona.
Odôvodnenie:
Navrhovaná činnosť/stavba „Polyfunkčný komplex pod Pustým hradom II. Zvolen“ predstavuje revitalizáciu časti
bývalého mäsokombinátu a mraziarní vo Zvolene a jeho transformáciu na polyfunkčný komplex. Predmetný areál
sa nachádza na juhovýchodnom okraji mesta Zvolen, v lokalite Pod Dráhami, v blízkosti zimného štadióna.
V zmysle ustanovenia § 16a ods. 1 vodného zákona bolo potrebné posúdiť, či navrhovanou činnosťou/stavbou
„Polyfunkčný komplex pod Pustým hradom II. Zvolen“ môže dôjsť k nesplneniu environmentálnych cieľov podľa
§ 16 ods. 6 písm. b) vodného zákona a určiť, či sa pred povolením tejto činnosti/stavby vyžaduje výnimka.
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-BB-OSZP2-2024/031797
003
0068580/2024
Externý odoslaný záznam
hodnoverná elektronická
2 / 8
Vodný zákon v § 5 určuje pre útvary povrchovej vody a útvary podzemnej vody ako hlavné environmentálne
ciele dosiahnutie dobrého stavu vôd a zabránenie jeho zhoršovaniu. Za nesplnenie environmentálnych cieľov sa
nepovažuje, ak neúspech pri dosahovaní dobrého stavu podzemnej vody, dobrého ekologického stavu alebo dobrého
ekologického potenciálu, alebo pri predchádzaní zhoršenia stavu útvaru povrchovej vody alebo podzemnej vody
je dôsledkom nových zmien fyzikálnych vlastností útvaru povrchovej vody alebo zmien úrovne hladiny útvarov
podzemnej vody, alebo ak sa nepodarí zabrániť zhoršeniu stavu útvaru povrchovej vody z veľmi dobrého stavu na
dobrý stav v dôsledku nových trvalo udržateľných rozvojových činností človeka, avšak len v tom prípade, ak sú
splnené všetky podmienky definované v § 16 ods. 6 písm. b) vodného zákona.
Lokalita navrhovanej činnosti/stavby „Polyfunkčný komplex pod Pustým hradom II. Zvolen“ je situovaná v
čiastkovom povodí Hrona. Dotýka sa dvoch vodných útvarov, jedného útvaru povrchovej vody SKR0012 Slatina
a jedného útvaru podzemnej vody predkvartérnych hornín SK200220FP Puklinové a medzizrnové podzemné vody
severnej časti stredoslovenských neovulkanitov. Útvary podzemnej vody kvartérnych sedimentov sa v lokalite
navrhovanej činnosti/stavby nenachádzajú.
V zmysle vyššie uvedeného bolo potrebné posúdiť, či navrhovaná činnosť/stavba „Polyfunkčný komplex pod
Pustým hradom II. Zvolen“ nespôsobí zmeny fyzikálnych (hydromorfologických) charakteristík útvaru povrchovej
vody SKR0012 Slatina a/alebo či navrhovaná činnosť/stavba nebude mať vplyv na zmenu hladiny dotknutého
útvaru podzemnej vody SK200220FP Puklinové a medzizrnové podzemné vody severnej časti stredoslovenských
neovulkanitov.
Posúdenie činnosti/stavby „Polyfunkčný komplex pod Pustým hradom II. Zvolen“ sa vzťahuje na obdobie počas
realizácie činnosti/stavby, po jej ukončení, ako aj na obdobie počas jej prevádzky/užívania.
Ako už bolo konštatované v predchádzajúcej časti textu, predmetom navrhovanej činnosti/stavby je revitalizácia
územia časti nevyužívaného areálu bývalého mäsokombinátu a mraziarní, ktorý sa nachádza v blízkosti zimného
štadióna na ulici Pod Dráhami na viacúčelový areál občianskej vybavenosti a bývania s charakteristickou mestskou
urbanistickou štruktúrou - plochy mestskej a nadmestskej vybavenosti a bývania.
Realizáciou činnosti dôjde k zmene funkčného využitia dotknutého územia a zároveň k zmene priestorového
usporiadania územia. Urbanistickú kompozíciu hmôt v riešenom území územia tvorí v severnej časti dvojica
doskových polyfunkčných domov „C1“ a „C2“, medzi ktorými je situovaný „v symbióze“ s továrenským komínom
atypický moderný pavilón služieb „H“. Centrum územia vypĺňa dominantná hmota polyfunkčného domu „D“
s vnútorným zeleným átriom (nadzemná časť objektu je na pôdoryse zachovaného suterénu bývalej hlavnej
výrobnej budovy (HVB)). Na južnej strane územia je polyfunkčný objekt „E“, ktorého nadzemnú časť tvorí dvojica
„bodových“ schodiskových domov „E1“ a „E2“, objemovo korešpondujúcich s existujúcim obytným súborom Pod
Pustým hradom I. na opačnej strane ulice Pod Dráhami. Kompozičným akcentom celého komplexu vnímaným aj z
diaľkových pohľadov je pôvodný továrenský komín, pripomínajúci historický kontext lokality.
Celková plocha riešeného územia je 31 393 m2. Plocha sadových úprav je približne 17 197 m2, z toho 8 557 m2
(0,856 ha) plocha rastlej zelene a záhonov, 8 640 m2 (0,864 ha) na stavebných konštrukciách, t. j. 3052 m2 (0,305
ha) plocha intenzívnych vegetačných terás a striech a 5588 m2 (0,559 ha) plocha extenzívnych vegetačných striech.
Polyfunkčný komplex sa skladá z viacerých stavebných objektov, a to SO 01 Príprava územia, SO 02 Komunikácie
a spevnené plochy, SO 03 Verejný vodovod, SO 04 Verejná splašková kanalizácia, SO 05 Dažďová kanalizácia, SO
07 Verejné osvetlenie, SO 10 Sadové úpravy, SO 13.0 Polyfunkčný dom ,,C1“, SO 14.0 Polyfunkčný dom ,,C2“,
SO 15.0 Polyfunkčný dom ,,D“, SO 16.0 Polyfunkčný dom ,,E“, SO 18.0 Parkovací dom ,,G“, SO 19.0 Moderný
pavilón služieb ,,H“.
Stručný opis vybraných stavebných objektov:
SO 01 Príprava územia
Súčasný stavebno-technický stav väčšiny existujúcich priemyselných objektov bol vyhodnotený ako nevyhovujúci a
je navrhnutá ich kompletná asanácia. V prípade najrozsiahlejšieho objektu – bývalej hlavnej výrobnej budovy (HVB)
je pre plánovanú novú funkčnú náplň možné využitie iba nosných konštrukcií spodnej časti stavby (1.PP). Nadzemné
podlažia HVB budú kompletne asanované a nahradené novými konštrukciami polyfunkčného objektu „D“ (SO 15.0),
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-BB-OSZP2-2024/031797
003
0068580/2024
Externý odoslaný záznam
hodnoverná elektronická
3 / 8
osadenými osovo na nosný skelet pôvodného suterénu. Rovnako bude potrebné vybúrať časť existujúcich pôvodných
komunikácií a spevnených plôch v areáli. V rámci riešeného územia zachovávame existujúci továrenský komín, ako
akcent územia dokumentujúci jeho históriu, pomáhajúci identifikovať miesto aj z diaľkových pohľadov. Existujúce
podzemné železobetónové nádrže na vodu v severnej časti územia budú po ich rekonštrukcii využité ako zásobárne
dažďovej vody na závlahy zelene. Pre účely polyfunkčného komplexu budú využité aj niektoré trasy pôvodných
rozvodov vytypovaných inžinierskych sietí. Väčšina rozvodov inžinierskych sietí v rámci areálu však už nevyhovuje
a bude zdemontovaná. V rámci prípravy územia sa vybúrajú určené existujúce objekty, spevnené a nespevnené
plochy v potrebnom rozsahu a zrealizujú sa terénne úpravy.
SO 04 Verejná splašková kanalizácia
Splaškové odpadové vody z objektov bývalého mäsokombinátu boli odvádzané stokami areálovej splaškovej
kanalizácie do areálovej ČOV a následne, po ich vyčistení, boli odvádzané spoločne s dažďovými vodami
existujúcou stokou DN600 mm do toku Slatina. V blízkosti dotknutého územia je vedená verejná kanalizácia v
ulici Pod dráhami – stoka DB1, DN300mm, ktorá po východnej strane „obchádza“ (už o dimenzii DN600mm)
záujmové územie bývalého mäsokombinátu. Táto stoka sa pred tokom Slatina spája so stokou DB1-1, DN300mm
do spoločného zberača DN1200mm. Stoka DB1-1, DN300mm je vedená východo – severným smerom okolo
riešeného areálu, vo vzdialenosti cca 10,0 m od severovýchodného rohu hranice riešeného územia (pri navrhovanom
parkovacom dome).
Vzhľadom na vek a technický stav stôk existujúcej splaškovej kanalizácie v areáli sa navrhuje vybudovať verejnú
splaškovú kanalizáciu v celom rozsahu novú. Pre odvedenie splaškových odpadových vôd z riešenej lokality sú
navrhované dve hlavné stoky verejnej splaškovej kanalizácie - stoka „SA“ s dĺžkou 278,0 m a stoka „SB“ s dĺžkou
262,0 m.
SO 05 Dažďová kanalizácia
V riešenom areáli bývalého mäsokombinátu sa nachádza existujúca dažďová kanalizácia.
Existujúce stoky areálovej dažďovej kanalizácie sú trasované okolo existujúcich objektov, pričom hlavná stoka
DN400 (označená na situácii ako stoka „D“) je v areáli vedená od južnej časti areálu severným smerom, pozdĺž
existujúceho objektu, ktorý je v rámci revitalizácie riešený ako SO 15.0 – Polyfunkčný dom „D“. Dimenzia hlavnej
stoky existujúcej dažďovej kanalizácie je v existujúcej šachte JŠD4, ktorá sa nachádza pod navrhovaným objektom
SO 19.0 – Moderný pavilón služieb „H“ zväčšená na DN600 mm. Hlavná stoka existujúcej dažďovej kanalizácie „D“
je o dimenzii DN600mm vedená mimo areál pôvodného mäsokombinátu popod cestu do toku Slatina, do ktorého
je vyústená cez existujúci betónový výustný objekt. V areáli bývalého mäsokombinátu sa nachádzajú aj ďalšie
vetvy, resp. potrubia dažďovej areálovej kanalizácie, s využitím ktorých sa vzhľadom na umiestnenie navrhovaných
objektov neuvažuje.
Z riešeného polyfunkčného areálu budú odvádzané dažďové vody (vody z povrchového odtoku) z navrhovanej
komunikácie a parkovísk (umiestnených na teréne), zo spevnených plôch a chodníkov pre peších (na teréne) a zo
striech a terás jednotlivých objektov.
Zaolejované dažďové vody z navrhovaných komunikácií a parkovísk v riešenom areáli budú odvádzané novo
navrhovanými stokami „zaolejovanej“ dažďovej kanalizácie do navrhovaného odlučovača ropných látok. Následne
budú odvádzané z areálu do toku Slatina.
Pre odvedenie dažďových týchto vôd sú navrhnuté uličné vpuste s liatinovou mrežou, kalovou priehlbňou a košom
pre zachytenie splavenín. Dažďové vody z povrchového odtoku z navrhovaných komunikácií a parkovacích plôch
budú pred vyústením do „čistej“ dažďovej kanalizácie (s následným vyústením do toku Slatina) prečisťované v
navrhovanom plno prietokovom odlučovači ropných látok. Množstvo zaolejovaných vôd je 88,6 l.s-1. Navrhovaný
odlučovač ropných látok je kapacitne nadimenzovaný s rezervou cca 30%. Pre čistenie dažďových odpadových vôd
z parkovacieho domu je predbežne navrhnutý plno prietokový odlučovač ropných látok typ KL 150/3 sII (od fy.
Klartec. Sk) s kapacitou Q= 150 l.s-1 a účinnosťou do 0,1mg/lNEL.
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-BB-OSZP2-2024/031797
003
0068580/2024
Externý odoslaný záznam
hodnoverná elektronická
4 / 8
Dažďové vody zo spevnených plôch a chodníkov pre peších budú odvádzané do trávnatých plôch medzerami v
obrubníkoch – vyspádovaním spevnenej plochy, resp. chodníka k trávnatej ploche. Následne budú priamo vsakované
do podlažia.
Strechy nad najvyšším podlažím objektov, s výnimkou SO 18.0 – Parkovací dom „G“ (strecha parkovacieho domu
slúži ako parkovisko) sú navrhované ako extenzívne (zelené) strechy. Strechy nad 1.PP sú navrhované ako intenzívne
strešné záhrady.
Dažďové vody zo strechy jednotlivých objektov sa navrhuje odvádzať vsakovaním do podložia. Pre každý objekt sa
navrhuje samostatná vetva dažďovej kanalizácie, ktorá bude zaústená do vsakovacieho objektu. Celkovo sa navrhuje
7 vsakovacích objektov. V rámci odvádzania dažďových vôd z objektov SO15.0, SO16.0 a SO18.0 sa navrhuje pred
vsakovacím objektom osadiť novú, resp. využiť existujúcu záchytnú nádrž na polievanie zelene. Dažďové vody zo
strechy objektu SO18.0 Parkovací dom ,,G“ budú pred zaústením do nádrže a do vsaku prečistené v odlučovači
ropných látok s prietokom 40l/s a účinnosťou do 0,1mg/lNEL.
SO 13.0 Polyfunkčný dom „C1“
Polyfunkčný dom je riešený ako novostavba s funkciou občianskej vybavenosti a bývania. Polyfunkčný dom má
obdĺžnikový pôdorys, rozmeru 63,12 x 14,51 m. Objekt pozostáva zo 7- mich nadzemných podlaží a jedného
podzemného podlažia, ukončený je plochou strechou. Vzhľadom na zloženie podložia je navrhnuté zakladanie na
doske (blízkosť hladiny spodnej vody).
SO 14.0 Polyfunkčný dom ,,C2“
Polyfunkčný dom je riešený ako novostavba s funkciou občianskej vybavenosti a bývania. Polyfunkčný dom
má obdĺžnikový pôdorys rozmeru 47,52 x 14,51 m. Objekt pozostáva zo 7-tich nadzemných podlaží a jedného
podzemného podlažia, ukončený je plochou strechou. Vzhľadom na zloženie podložia je navrhnuté zakladanie na
doske (blízkosť hladiny spodnej vody).
SO 15.0 Polyfunkčný dom ,,D“
Polyfunkčný dom je riešený čiastočne ako prestavba a čiastočne ako novostavba s funkciou občianskej vybavenosti
a bývania. Objekt má 6 nadzemných podlaží a 1 podzemné podlažie. Navrhovaná hmota nadstavby nad 1.PP je
obdĺžnikového pôdorysu s celkovými rozmermi 81,60 x 73,40 m v časti prízemia (1.NP) a s celkovými rozmermi
75,70 x 67,50 m v časti ostatných nadzemných podlaží. Strechy objektu sa navrhujú ploché vegetačné s extenzívnou
zeleňou, v átriu sa navrhuje plochá vegetačná strecha s intenzívnou zeleňou. Navrhovaná je nová železobetónová
doska, ktorej hrúbka bude upresnená v ďalšom stupni PD. Schodisko a priehlbeň výťahovej šachty budú založené
na železobetónových základových konštrukciách. Existujúce základové pätky ostávajú zachované.
SO 16.0 Polyfunkčný dom „E“
Polyfunkčný dom je riešený ako novostavba s funkciou občianskej vybavenosti a bývania. Polyfunkčný dom „E“
je riešený ako dvojica schodiskových bodových domov E1 a E2 na spoločnej „platforme“, s minimalizovaním
vnútorných komunikácií a s orientáciou voči svetovým stranám v pozdĺžnej osi v smere východ západ. Časti E1 a
E2 sú riešené na zvýšenej platforme, čo umožňuje riešenie polozapusteného parkovania v 1.PP. Nadzemné časti E1
a E2 polyfunkčného domu majú obdĺžnikové pôdorysy rozmeru 21,82 x 15,02 m na 1.NP a pozostávajú zo 7-mich
nadzemných podlaží + ustúpeného podlažia a 1 podzemného podlažia. Ukončené sú plochou strechou. Základové
konštrukcie sú navrhnuté ako plošné, tvorené základovými pásmi a pätkami z armovaného betónu. Základovú
konštrukciu polyfunkčných častí budú tvoriť železobetónové monolitické základové dosky hrúbky cca 1 m.
SO 18.0 Parkovací dom „G“
Objekt parkovacieho domu predstavuje štvorpodlažný objekt z časti zapustený pod okolitý terén ukončený
plochou strechou. Parkovací dom má tvar obdĺžnika s pridaním hlavného komunikačného jadra vyčnievajúceho z
pravidelného obdĺžnikového tvaru. Vonkajšie rozmery parkovacieho domu sú 51,15 x 33,9 m. Vzhľadom na zloženie
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-BB-OSZP2-2024/031797
003
0068580/2024
Externý odoslaný záznam
hodnoverná elektronická
5 / 8
podložia bude potrebné objekt zakladať na pilótových základoch votknutých do štrkovej vrstvy. Na pilótach sa
zrealizuje rošt, do ktorého bude kotvená vrchná stavba objektu a obvodové steny zaťažené tlakom zeminy.
SO 19.0 Moderný pavilón služieb „H“
Moderný pavilón služieb je riešený ako novostavba s funkciou občianskej vybavenosti. Objekt moderného pavilónu
je riešený ako dvojpodlažný, bez podpivničenia a má kruhový pôdorysný tvar. Objekt bude založený na základovej
doske na zhutnenom násype. Alternatívou je hĺbkové zakladanie na mikropilótach.
Posúdenie predpokladaných zmien fyzikálnych (hydromorfologických) charakteristík útvaru povrchovej vody
SKR0012 Slatina:
Útvar povrchovej vody SKR0012 Slatina (rkm 4,7 – 0) bol vymedzený ako významne zmenený vodný útvar. Na
základe výsledkov hodnotenia stavu/potenciálu útvarov povrchových vôd bol tento vodný útvar klasifikovaný v
priemernom ekologickom potenciáli s vysokou spoľahlivosťou. Z hľadiska hodnotenia chemického stavu tento
vodný útvar nedosahuje dobrý chemický stav so strednou spoľahlivosťou. Útvar povrchovej vody SKR0012 Slatina
bol klasifikovaný v riziku nedosiahnutia environmentálnych cieľov do roku 2027.
Hodnotenie ekologického stavu povrchových vôd je v súlade s požiadavkami legislatívy založené na národných
hodnotiacich schémach. Detailný popis metodiky hodnotenia ekologického stavu je uvedený v publikácii
Makovinská, a kol. (2021). Základom hodnotenia ekologického stavu sú biologické prvky kvality – spoločenstvá
vodných organizmov, ktoré odrážajú synergický účinok zmien vodného prostredia. Prostredníctvom reakcie
organizmov na zmeny prostredia dochádza k zmene štruktúry a fungovania ich spoločenstiev. Medzi biologické
prvky kvality patria bentické bezstavovce, fytobentos a makrofyty, fytoplanktón a ryby. Podpornými prvkami pre
organizmy viazané na vodu sú fyzikálno-chemické prvky kvality a hydromorfologické prvky kvality. Do hodnotenia
ekologického stavu sú zahrnuté aj špecifické syntetické a nesyntetické látky relevantné pre Slovensko.
Hodnotenie ekologického potenciálu útvaru povrchovej vody SKR0012 Slatina podľa jednotlivých prvkov kvality je
nasledovné: fytoplanktón – nerelevantné, fytobentos - nerelevantné, makrofyty - dobrý a lepší, bentické bezstavovce
- priemerný, ryby - priemerný, hydromorfologické prvky kvality – nemonitorované, podporné fyzikálno-chemické
prvky kvality - priemerný, relevantné látky – súlad.
Ako významné tlaky (stresory), ktoré môžu priamo alebo nepriamo ovplyvniť jednotlivé prvky kvality a tým aj
potenciál útvaru povrchovej vody SKR0012 vo Vodnom pláne Slovenska na roky 2022-2027, v Pláne manažmentu
správneho územia povodia Dunaja (2022), v prílohe 5.1 „Útvary povrchových vôd, vyhodnotenie stavu/potenciálu,
vplyvy, dopady, výnimky“ boli identifikované: bodové znečistenie (bilančné emisie prioritných a relevantných
látok), difúzne znečistenia (špecifické látky zo súpisu emisií, sídelná zástavba), hydromorfologicke zmeny
(hydrológia, morfológia a konektivita).
Ako dopad pôsobenia významných tlakov (stresorov) na potenciál vodného útvaru bolo identifikované organické
znečistenie, kontaminácia nebezpečnými látkami (voda) a zmena biotopov/prerušenie kontinuity.
Na zníženie znečistenia prioritnými látkami a relevantnými látkami z difúznych zdrojov v útvare povrchovej vody
emisie prioritných a relevantných látok boli v Prílohe 8.6 - Opatrenia na znižovanie znečistenia prioritnými a
relevantnými látkami vo Vodnom pláne Slovenska na roky 2022-2027, v Pláne manažmentu správneho územia
povodia Dunaja (2022) navrhnuté opatrenia.
Nakoľko navrhnuté opatrenia nie je možné zrealizovať v danom časovom období, a to z dôvodu kombinácie
technickej uskutočniteľnosti a prírodných podmienok, bola pre tento vodný útvar uplatnená výnimka podľa čl. 4(4)
RSV – TN5, t. j. posun termínu dosiahnutia dobrého stavu do roku 2033.
(Zdroj: Príloha 5.1 „Útvary povrchových vôd, vyhodnotenie stavu/potenciálu, vplyvy, dopady, výnimky“ Vodný
plán Slovenska na roky 2022-2027, Plán manažmentu správneho územia povodia Dunaja (2022), link: https://
www.minzp.sk/voda/vodny-plan-slovenska/).
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-BB-OSZP2-2024/031797
003
0068580/2024
Externý odoslaný záznam
hodnoverná elektronická
6 / 8
Počas realizácie činnosti/stavby „Polyfunkčný komplex pod Pustým hradom II. Zvolen“ vzhľadom na charakter
a situovanie navrhovanej činnosti/stavby (žiadne práce nebudú realizované priamo vo vodnom toku ani v jeho
bezprostrednej blízkosti, vodný tok sa nachádza cca 120 m severovýchodne a severne od hranice skúmaného územia)
priame ovplyvnenie fyzikálnych (hydromorfologických) charakteristík útvaru povrchovej vody SKR0012 Slatina a
následne jeho ekologického potenciálu sa nepredpokladá.
Počas užívania a prevádzky stavebného objektu SO 05 Dažďová kanalizácia možno predpokladať pri zvýšených
prietokoch oproti priemeru zhoršenie podmienok pre migráciu bentickej fauny (pri zvýšenom prítoku odvedených
dažďových vôd do útvaru povrchovej vody SKR0012 Slatina môže dôjsť k lokálnemu a dočasnému zvýšeniu
rýchlosti prúdenia ako aj k dočasnému zhoršeniu kvality vody vplyvom napr. zvýšených koncentrácií
nerozpustených látok v dôsledku zakaľovania toku v okolí výustného objektu). Vzhľadom na skutočnosť, že tento
vplyv bude dočasný (v čase prívalových dažďov) možno predpokladať, že vplyv z prevádzky činnosti/stavby sa
na ekologickom stave útvaru povrchovej vody SKR0012 Slatina neprejaví. K tomu je tiež vhodné podotknúť, že
realizáciou navrhovanej činnosti/stavby sa zväčší oproti súčasnému stavu zastúpenie plôch vhodných pre infiltráciu
zrážkových vôd v lokalite, a to realizáciou sadových úprav na celkovej ploche 17 197 m2 vrátane „zelených plôch“ na
stavebných konštrukciách (3052 m2 plochy intenzívnych vegetačných terás a striech a 5588 m2 plochy extenzívnych
vegetačných striech) a taktiež to, že dažďové vody (vody z povrchového odtoku) zo spevnených plôch a chodníkov
pre peších (na teréne) a zo striech a terás jednotlivých objektov budú odvádzané vsakovaním do podložia, v dôsledku
čoho možno očakávať, že dôjde k významnému zmenšeniu množstva dažďových vôd vypúšťaných do vodného
toku Slatina oproti súčasnému stavu. Vzhľadom na odkanalizovanie celého areálu a jeho napojenie na vybudovaný
kanalizačný systém mesta Zvolen, realizácia zámeru nebude mať nepriaznivý vplyv ani na kvalitu útvaru povrchovej
vody SKR0012 Slatina.
Na základe predpokladu, že nové zmeny fyzikálnych (hydromorfologických) charakteristík útvaru povrchovej vody
SKR0012 Slatina, ktorých vznik súvisí s užívaním a prevádzkou navrhovanej činnosti/stavby „Polyfunkčný komplex
pod Pustým hradom II. Zvolen“, budú mať len dočasný, prípadne trvalý charakter lokálneho rozsahu a ktoré z
hľadiska možného ovplyvnenia jeho ekologického potenciálu, ako celku možno pokladať za nevýznamné, možno
predpokladať, že kumulatívny dopad už existujúcich zmien fyzikálnych (hydromorfologických) charakteristík
útvaru povrchovej vody SKR0012 Slatina a predpokladaných nových zmien nebude významný, resp. že tento
kumulatívny dopad vôbec nevznikne a na ekologickom potenciáli útvaru povrchovej vody SKR0012 Slatina sa preto
neprejaví.
Posúdenie vplyvu realizácie činnosti na zmenu hladiny útvaru podzemnej vody SK200220FP:
Posudzovaná činnosť sa nachádza v predkvartérnom útvare podzemnej vody SK200220FP Puklinové a medzizrnové
podzemné vody severnej časti stredoslovenských neovulkanitov, ktorý bol vymedzený ako útvar predkvartérnych
hornín s plochou 2676,943 km2. Útvar je tvorený vulkanickými horninami (andezitmi, tufmi, tufitmi, aglomerátmi,
ryolitmi) a sladkovodnými jazernými sedimentami – štrkmi a pieskami s medzizrnovou a puklinovo – medzizrnovou
priepustnosťou. Na základe geometrického priemeru koeficientu prietočnosti G(T) = 2,41.10-04 m2.s-1 zaraďujeme
tieto horniny do III. triedy charakterizovanej strednou prietočnosťou. Priepustnosť vyjadrená priemernou hodnotou
G(k) = 8,17.10-06 m.s-1 odpovedá triede V – dosť slabo priepustné kolektory.
Na základe hodnotenia stavu v rámci Vodného plánu Slovenska na roky 2022-2027, Plánu manažmentu správneho
územia povodia Dunaja (2022), bol útvar SK200220FP klasifikovaný v dobrom kvantitatívnom stave aj chemickom
stave a nebolo preukázané riziko nedosiahnutia environmentálnych cieľov do roku 2027 ani z hľadiska chemického,
ani kvantitatívneho stavu.
Výsledky hodnotenia rizika a hodnotenia kvantitatívneho a chemického stavu útvarov podzemnej vody sú bližšie
popísané vo Vodnom pláne Slovenska na roky 2022-2027, v Pláne manažmentu správneho územia povodia Dunaja
(2022), v kapitole 5.2 link: https://www.minzp.sk/voda/vodny-plan-slovenska/.
Podľa hydrogeologickej rajonizácie Slovenska (ŠUBA ET AL., 1984) je severná časť skúmaného územia súčasťou
hydrogeologického rajónu NV 084 (Neogén Zvolenskej kotliny – východná časť), ktorý je budovaný tufitickými
a piesčitými ílmi, pieskami, vložkami zlepencov a tufov, slieňmi a slienitými ílmi, aglomeratickými tufmi a
aglomerátmi. Vrstvy priepustnejších hornín rýchlo vykliňujú. Podzemná voda v rajóne má puklinovú, puklinovo-
medzizrnovú a v alterovaných častiach aj medzizrnovú priepustnosť. Južná časť skúmaného územia patrí do
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-BB-OSZP2-2024/031797
003
0068580/2024
Externý odoslaný záznam
hodnoverná elektronická
7 / 8
hydrogeologického rajónu V 088 (Neovulkanity severných svahov Štiavnických vrchov a Javoria), ktorý je
budovaný vulkanickými horninami neogénu (andezitmi a vulkanoklastikami). Intenzita zvodnenia je premenlivá,
pričom sú okrajové časti rajónu lepšie zvodnené. Ďalšie zvodnené oblasti sú pozdĺž zlomových línií (>200 l.s-1).
V oblastiach poznačených banskou činnosťou sú nepriaznivo ovplyvnené drenážnym účinkom odvodňovacími
banskými dielami (do 250 l.s-1).
Inžinierskogeologickým prieskumom realizovaným v skúmanom území (JASOVSKÁ, SEKO, TUPÝ, 2022)
boli zdokumentované kvartérny zvodnený kolektor a zvodnený kolektor neogénnych vulkanických hornín. Vo
všetkých inžinierskogeologických vrtoch bola zistená podzemná voda viazaná na kvartérne štrkovité a piesčité
zeminy fluviálnych sedimentov a v dvoch prieskumných vrtoch IGZ-10 a IGZ-13 aj na zvetrané neogénne
vulkanické horniny. Podzemná voda viazaná na kvartérne štrkovité a piesčité zeminy fluviálnych sedimentov bola
zdokumentovaná v hĺbke od 3,6 m p. t. (IGZ-10) až 6,8 m p. t. (IGZ-2), v absolútnej výške od 282,87 m n. m.
(IGZ-11) do 286,28 m n. m. (IGZ-6). Hladina podzemnej vody v čase prieskumu (dlhodobo suché obdobie) mala
charakter voľnej až mierne napätej hladiny.
K ovplyvneniu hladiny, režimu a kvality podzemných vôd v útvare podzemnej vody SK200220FP Puklinové a
medzizrnové podzemné vody severnej časti stredoslovenských neovulkanitov môže dôjsť v prípade zásahu do
zvodnenej vrstvy horninového prostredia, najmä pri realizácií stavebných objektov SO 13.0 Polyfunkčný dom ,,C1“,
SO 14.0 Polyfunkčný dom ,,C2“, SO 15.0 Polyfunkčný dom ,,D“, SO 16.0 Polyfunkčný dom ,,E“, SO 18.0 Parkovací
dom ,,G“, SO 19.0 Moderný pavilón služieb ,,H“, ktoré budú založené plošne (základová doska) alebo hĺbkovo
(železobetónové pilóty) v hĺbke, kde budú/môžu byť vystavené dosahu hladiny podzemnej vody.
Zakladanie objektov pod hladinu podzemnej vody ovplyvní prúdenie podzemnej vody v blízkosti objektu tým, že
základy (pilóty) vytvoria bariéru pre prirodzené prúdenie podzemných vôd. A teda, ako počas ich realizácie, tak aj po
ich ukončení, možno predpokladať určité lokálne ovplyvnenie obehu a režimu hladiny podzemnej vody v dotknutom
útvare podzemnej vody SK200220FP Puklinové a medzizrnové podzemné vody severnej časti stredoslovenských
neovulkanitov, nakoľko v blízkosti stavieb založených pod hladinou podzemnej vody dôjde k prejavu bariérového
efektu - spomaleniu pohybu podzemnej vody ich obtekaním.
Vzhľadom na lokálny charakter tohto vplyvu vo vzťahu k plošnému rozsahu útvaru podzemnej vody SK200220FP
Puklinové a medzizrnové podzemné vody severnej časti stredoslovenských neovulkanitov, z hľadiska zmeny režimu
podzemnej vody tento vplyv možno pokladať za nevýznamný.
Napokon aj na tomto mieste je vhodné upozorniť, že zväčšenie zastúpenia plôch vhodných pre infiltráciu zrážkových
vôd v lokalite oproti súčasnému stavu a odvádzanie dažďových vôd (vôd z povrchového odtoku) zo spevnených
plôch a chodníkov pre peších (na teréne) a zo striech a terás jednotlivých objektov vsakovaním do podložia, bude
mať/môže mať na úroveň hladiny dotknutého útvaru podzemnej vody skôr pozitívny vplyv, hoci tiež len lokálneho
charakteru.
Je možné, že počas stavebných prác na niektorom z uvedených objektov dôjde k odkrytiu súvislej hladiny
podzemných vôd, čo predstavuje významný zásah do zvodneného prostredia a zvyšuje potenciálnu možnosť
znečistenia podzemných vôd. Preto je nevyhnutné dbať pri všetkých činnostiach na dobrý technický stav všetkých
mechanizmov, ktoré sa budú využívať pri zemných prácach a zamedziť potenciálnemu prieniku akýchkoľvek
znečisťujúcich látok do horninového prostredia alebo priamo do podzemnej vody.
Na základe posúdenia činnosti/stavby „Polyfunkčný komplex pod Pustým hradom II. Zvolen“, v rámci ktorého
boli identifikované predpokladané zmeny fyzikálnych (hydromorfologických) charakteristík dotknutého útvaru
povrchovej vody SKR0012 Slatina, realizáciou/prevádzkou predmetnej činnosti/stavby, ako aj na základe
posúdenia možného kumulatívneho dopadu už existujúcich a predpokladaných nových zmien fyzikálnych
(hydromorfologických) charakteristík na ekologický potenciál útvaru povrchovej vody SKR0012 Slatina, možno
očakávať, že vplyv predpokladaných nových zmien fyzikálnych (hydromorfologických) charakteristík útvaru
povrchovej vody SKR0012 Slatina nebude významný do takej miery, aby mohol spôsobiť postupné zhoršovanie
jeho ekologického potenciálu.
Vplyv realizácie činnosti/stavby „Polyfunkčný komplex pod Pustým hradom II. Zvolen“ na zmenu a režim hladiny
podzemnej vody útvaru SK200220FP Puklinové a medzizrnové podzemné vody severnej časti stredoslovenských
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-BB-OSZP2-2024/031797
003
0068580/2024
Externý odoslaný záznam
hodnoverná elektronická
8 / 8
neovulkanitov sa nepredpokladá. Útvary podzemnej vody kvartérnych sedimentov sa v lokalite predmetnej činnosti/
stavby nenachádzajú.
Na základe uvedených predpokladov sa pred povolením činnosti/stavby „Polyfunkčný komplex pod Pustým hradom
II. Zvolen“ nevyžaduje výnimka podľa § 16 ods. 6 písm. b) vodného zákona.
Podľa § 16a ods. 6 vodného zákona žiadateľ je oprávnený podať návrh na začatie konania o povolení činnosti, ak
zo záväzného stanoviska vyplýva, že sa nevyžaduje výnimka.
Podľa § 73 ods. 21 vodného zákona je záväzné stanovisko podľa § 16a ods. 1 podkladom k vyjadreniu orgánu štátnej
vodnej správy v územnom konaní k činnosti; ak sa územné konanie nevyžaduje, záväzné stanovisko je podkladom
ku konaniu o povolení činnosti.
Toto záväzné stanovisko sa v súlade s § 16a ods. 5 vodného zákona zverejní na webovom sídle okresného úradu
v sídle kraja a na webovom sídle Ministerstva životného prostredia Slovenskej republiky po dobu 30 dní. Toto
záväzné stanovisko sa zverejní aj na centrálnej úradnej elektronickej tabuli na stránke portálu www.slovensko.sk
v časti „Úradná tabuľa“.
Na vedomie
Okresný úrad Zvolen, odbor starostlivosti o životné prostredie, Študentská 2084/12, 961 08 Zvolen 1
Ing. Martina Machala
vedúca odboru
Informatívna poznámka - tento dokument bol vytvorený elektronicky
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-BB-OSZP2-2024/031797
003
0068580/2024
Externý odoslaný záznam
hodnoverná elektronická
Elektronické podpisy
Registratúrne číslo záznamu:
0068580/2024
Vec: „Polyfunkčný komplex pod Pustým hradom II. Zvolen“  - záväzné stanovisko podľa § 16a vodného zákona
Parafa
Dátum/čas
Meno
Pozícia
Org.útvar
Funkcia
V zast.
Zastúpil
Poznámka
Schválené
02.07.2024 
06:37
Machala Martina, Ing.
vedúci
OU-BB-
OSZP
vedúca odboru
Nie