KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-BB-OSZP2-2025/026493
002
0051128/2025
16.5.2025
hodnoverná elektronická
ODBOR STAROSTLIVOSTI O ŽIVOTNÉ PROSTREDIE
Oddelenie štátnej správy vôd a vybraných zložiek životného prostredia
kraja
Nám. Ľ. Štúra 5943/1, 974  05  Banská Bystrica
____________________________________________________________________________________
____________________________________________________________________________________
Telefón
+421484306250
E-mail
oszp.bb@minv.sk
Internet
www.minv.sk
IČO
00151866
•
•
IPEĽSKÉ ŠTRKOPIESKY, a.s.
Svätoplukova 2
984  01  Lučenec
Slovenská republika
•
•
Váš list číslo/zo dňa
Naše číslo
OU-BB-OSZP2-2025/026493-002
Vybavuje/linka
Ing. Martin Číž/048/4306264
Banská Bystrica
16. 05. 2025
Vec
„Plán využívania ložiska Veľká nad Ipľom - Za obcou na roky 2026-2033“
- záväzné stanovisko podľa § 16a vodného zákona
Okresnému úradu Banská Bystrica, odboru starostlivosti o životné prostredie bola dňa 09.05.2025 doručená žiadosť
spoločnosti Ipeľské štrkopiesky, a.s., Svätoplukova 2, 984 01 Lučenec, IČO: (ďalej len „žiadateľ“), o vydanie
záväzného stanoviska podľa § 16a ods. 1 zákona č. 364/2004 Z. z. o vodách a o zmene zákona Slovenskej národnej
rady č. 372/1990 Zb. o priestupkoch v znení neskorších predpisov (vodný zákon) v znení neskorších predpisov
(ďalej len „vodný zákon“) pre navrhovanú činnosť/stavbu „Plán využívania ložiska Veľká nad Ipľom - Za obcou na
roky 2026-2033“. K žiadosti bol priložená projektová dokumentácia „Plán využívania ložiska Veľká nad Ipľom -
Za obcou na roky 2026-2033“ vypracovaná v 09-10/2024 RNDr. Milan Kubinský.
Okresný úrad Banská Bystrica, odbor starostlivosti o životné prostredie pri výkone pôsobnosti okresného úradu v
sídle kraja ako príslušný orgán štátnej vodnej správy podľa § 4 ods. 1 zákona č. 180/2013 Z. z. o organizácii miestnej
štátnej správy a o zmene a doplnení niektorých zákonov v spojení s § 60 ods. 1 písm. i) vodného zákona na základe
predloženého zámeru vydáva podľa § 16a ods. 1 vodného zákona k navrhovanej činnosti/stavbe „Plán využívania
ložiska Veľká nad Ipľom - Za obcou na roky 2026-2033“ toto
záväzné stanovisko:
Pred povolením navrhovanej činnosti/stavby „Plán využívania ložiska Veľká nad Ipľom - Za obcou na roky
2026-2033“ sa nevyžaduje výnimka z environmentálnych cieľov podľa § 16 ods. 6 písm. b) vodného zákona.
Odôvodnenie:
Účelom tohto záväzného stanoviska podľa § 16a ods. 1 vodného zákona je posúdenie významnosti vplyvu realizácie
nového projektu „Plán využívania ložiska Veľká nad Ipľom - Za obcou na roky 2026-2033“ na stav útvarov
povrchovej vody a stav útvarov podzemnej vody vo vzťahu k plneniu environmentálnych cieľov určených v § 5
vodného zákona a prijatie záveru, či je potrebné posúdenie tohto nového rozvojového projektu podľa § 16 ods. 6
písm. b) vodného zákona, ktorý je transpozíciou článku 4.7 smernice Európskeho parlamentu a Rady 2000/60/ES z
23. októbra 2000, ktorou sa ustanovuje rámec pôsobnosti pre opatrenia spoločenstva v oblasti vodného hospodárstva
(ďalej len „RSV“).
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-BB-OSZP2-2025/026493
002
0051128/2025
16.5.2025
hodnoverná elektronická
2 / 5
Okresný úrad v sídle kraja úrad z predložených podkladov zistil tieto podstatné skutočnosti.
Cieľom činnosti je ťažba ložiska nevyhradeného nerastu – štrkopieskov, za účelom jeho využívania banským
spôsobom.
Lokalita povrchovej ťažby štrkopieskov sa nachádza v katastrálnom území obce Veľká nad Ipľom na pozemku
registra E-K.N pare. č. 337/4 (druh pozemku: Orná pôda), o rozlohe 4,2877 ha vo vlastníctve žiadateľa (list
vlastníctva č. 757). Ťažobná plocha bude mať rozmery cca 96 x 446 m.
Priamo v záujmovom území bol realizovaný vlastný geologický prieskum investorom. Prieskum na určenie polohy
štrkov bol v roku 2016 vykonaný v blízkom susedstve záujmového územia, preto sa predpokladá, že skladba a výskyt
štrkopieskov v ťažobnej lokalite bude podobný.
Vrstva ornice tvorí pravidelný humusový horizont s hrúbkou 0,2 – 0,3 m, ktorý je často podmáčaný a zaplavovaný.
Pod ornicou sa nachádzajú tmavohnedé hliny s variabilným obsahom sivých šmúh, hnedosivých až sivých piesčitých
ílov, no aj veľmi zaílovaných sivých pieskov. Hrúbka tejto vrstvy je v rozmedzí od 1,68 m až po 3,30 m, priemerne
2,49 m. Pod touto vrstvou sa nachádza vrstva štrkopieskov v rozmedzí 3,10 až 5,0 m. Pod vrstvou štrkov sa
nachádzajú sivé ílovce resp. sivé rozpadavé vápnité prachovce v hĺbke 5,0 až 7,2 m. Hladina podzemnej vody sa
nachádza v hĺbke cca 2,5 m pod terénom a má mierne napätý charakter.
Priemerná mocnosť vyťažiteľných štrkopieskov je 3,5 m, množstvo vyťažiteľných zásob je cca 150 000 m³,
objemová hmotnosť 1.8 t/m³, pomer skrývka - surovina 0,686:1. Výška ťažobného rezu bude siahať do hĺbky 6 m
pod povrchom súčasného terénu. Sklon svahov sa predpokladá 45°.
Objem ťažby sa v roku 2026 predpokladá na úrovni 15 000 m³ v rokoch 2027 - 2032 predpokladaná ťažba cca 20
000 m³/ročne (podľa aktuálnych potrieb v dodávateľsko-odberateľských vzťahoch), rok 2033 doťaženie zvyškových
zásob v predpokladanom objeme 15 000 m³.
Ložisko bude dobývané povrchovým spôsobom, za použitia pojazdných strojných mechanizmov, tzv. kazetovým
spôsobom a ustupujúcim smerom ťažobného mechanizmu. Otvárka ložiska bude spočívať v odstránení, humusovej
vrstvy , skrývky a odkrytí suroviny. Alternatívne je možné skrývkovú zeminu využiť na zlepšenie pôdnych pomerov
iných parciel investora v blízkej vzdialenosti, na priebežnú údržbu a úpravu brehov a ochranných valov existujúcich
vodných plôch, na sanáciu pozostatkov čiernej ťažby neznámeho pôvodu, na úpravu terénnych nerovností a pod.
Zvyšná časť skrývky bude uložená na existujúcom úložisku investora. Po ukončení ťažobných prác sa skrývka
využije na rekultivačné účely, pričom je možné takéto využitie aj priebežne na úpravu vyťažených plôch. Všetky
haldy budú mať len dočasný charakter.
Ťažobňa bude plne mechanizovaná. Na odskrývkovanie humusovej vrstvy budú použité strojné mechanizmy. Na
odstránenie skrývky, na očistenie suroviny, ako aj na samotné ťažobné práce sa použijú pohyblivé ťažobné bágre.
resp. iné mechanizmy, ktoré sú vhodné pre túto činnosť. Materiál sa bude nakladať priamo na nákladné autá a odvážať
na miesto spotreby, prípadne úpravy alebo bude krátkodobo uskladnený na dočasnej surovinovej halde.
S elektrifikáciou novootvorenej ťažobné sa neuvažuje. Elektrifikovaná je ale triediaca linka umiestnená mimo
súčasného záujmového areálu.
Doprava bude realizovaná na miesta úpravy po existujúcich poľných cestách, ktoré sú v súčasnosti vy užívané
poľnohospodársky mi mechanizmami, ako aj po vlastných parcelách investora. Doprava materiálu a komunikácia
v ťažobnom priestore si nevyžaduje nové zábery plochy pretože budú vy užívané existujúce verejné komunikácie,
ako aj presuny po vlastných pozemkoch a parcelách.
V už existujúcej úpravovni sa vyťažená surovina upravuje na modernej triediacej linke. Úprava bude spočívať v
triedení štrkopieskov na frakcie. Vyťažená surovina sa bude odvážať do triediacej linky nákladnými autami priamo
z ťažobného priestoru na vzdialenosť max. cca 500 m. V procese úpravy štrkopieskov dochádza k ich triedeniu
mokrou cestou. Toto má za následok zvýšenú spotrebu technologickej vody a na strane druhej potrebu budovania
sedimentačných jám a odkalísk. V závislosti od kvality ťaženého štrkopiesku a jeho zahlinenia bude závisieť aj
potreba budovania sedimentačných nádrží, ich veľkosť a počet.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-BB-OSZP2-2025/026493
002
0051128/2025
16.5.2025
hodnoverná elektronická
3 / 5
Vzhľadom na fakt, že ťažená časť ložiska sa bude nachádzať pod miestnou eróznou bázou, bude ťažba prebiehať
vo vodnom prostredí. S odvodňovaním ložiska a odvádzaním vyčerpanej vody do povrchových tokov sa neuvažuje.
Časť povrchových vôd pochádzajúcich výhradne z atmosférických zrážok, vsiakne do súvrstvia štrkopieskov bez
akýchkoľvek vplyvov na kvalitu suroviny a morfológiu ťažobné.
Po ukončení ťažby bude vypracovaný projekt využitia vzniknú tej vodnej plochy pre športovo - rekreačný areál a
rybník pre športové rybárstvo.
Lokalita navrhovanej činnosti „Plán využívania ložiska Veľká nad Ipľom - Za obcou na roky 2026-2033“ je situovaná
v čiastkovom povodí Ipľa. Posudzovaná činnosť sa dotýka dvoch útvarov podzemnej vody, a to útvaru podzemnej
vody kvartérnych sedimentov SK1000800P Medzizrnové podzemné vody kvartérnych náplavov Ipľa a jeho prítokov
a útvaru podzemnej vody predkvartérnych hornín SK2003100P Medzizrnové podzemné vody Lučeneckej kotliny a
západnej časti Cerovej vrchoviny. Útvary povrchovej vody sa priamo v predmetnej lokalite činnosti nenachádzajú.
Najbližšia kolmá vzdialenosť pravostrannej ochrannej hrádze vodného toku Ipeľ od predmetnej parcely je cca 600 m.
Najbližšia kolmá vzdialenosť ľavostrannej ochrannej hrádze drobného vodného toku Mašková od dotknutej parcely
je cca 335 m.
Útvar podzemnej vody SK1000800P Medzizrnové podzemné vody kvartérnych náplavov Ipľa a jeho prítokov bol
vymedzený ako útvar kvartérnych sedimentov s plochou 198,072 km2. Tvoria ho aluviálne a terasové štrky, piesčité
štrky, piesky holocénu – pleistocénu s pórovou priepustnosťou. Tieto sedimenty sa vyznačujú vysokou prietočnosťou
a dosť silnou priepustnosťou.
Na základe hodnotenia jeho stavu v rámci 3. cyklu Plánov manažmentu povodí (2022) bol tento útvar podzemnej
vody klasifikovaný v dobrom kvantitatívnom stave ale v zlom chemickom stave. Zlý chemický stav útvaru
podzemnej vody SK1000800P bol spôsobený predovšetkým vysokými koncentráciami dusičnanov, síranov a
fosforečnanov.
Z hľadiska rizika nedosiahnutia environmentálnych cieľov do roku 2027 je kvartérny útvar podzemnej vody
SK1000800P klasifikovaný v riziku nedosiahnutia dobrého chemického stavu do roku 2027. Z hľadiska
kvantitatívneho stavu nie je v útvare podzemnej vody SK1000800P preukázané riziko.
Útvar podzemnej vody SK2003100P Medzizrnové podzemné vody Lučeneckej kotliny a západnej časti Cerovej
vrchoviny bol vymedzený ako útvar predkvartérnych hornín s plochou 564,501 km2. Tvoria ho sladkovodné íly,
piesky, štrky s pyroklastikami, miestami pieskovce a zlepence neogénu s pórovou priepustnosťou. Horniny útvaru
môžeme charakterizovať strednou prietočnosťou a miernou priepustnosťou kolektorov. Tento útvar v predmetnom
území tvorí podložie kvartérneho útvaru SK1000800P.
Na základe hodnotenia stavu útvaru podzemnej vody SK2003100P Medzizrnové podzemné vody Lučeneckej kotliny
a západnej časti Cerovej vrchoviny v rámci 3. cyklu Plánov manažmentu správneho územia povodia Dunaja (2022)
bol klasifikovaný v dobrom kvantitatívnom stave a v dobrom chemickom stave.
V predkvartérnom útvare podzemnej vody SK2003100P nebolo preukázané riziko nedosiahnutia environmentálnych
cieľov do roku 2027 ani z hľadiska chemického stavu ani z hľadiska kvantitatívneho stavu.
Výsledky hodnotenia rizika a postup hodnotenia kvantitatívneho a chemického stavu útvarov podzemnej vody sú
bližšie popísané vo Vodnom pláne Slovenska na roky 2022-2027, Pláne manažmentu správneho územia povodia
Dunaja (2022), v kapitole 5.2 link: https://www.minzp.sk/voda/vodny-plan-slovenska/.
Z hľadiska požiadaviek článku 4.7 RSV bolo potrebné posúdiť, či realizácia činnosti/stavby „Plán využívania ložiska
Veľká nad Ipľom - Za obcou na roky 2026-2033“ nebude mať vplyv na zmenu hladiny dotknutého útvaru podzemnej
vody SK1000800P Medzizrnové podzemné vody kvartérnych náplavov Ipľa a jeho prítokov a vody SK2003100P
Medzizrnové podzemné vody Lučeneckej kotliny a západnej časti Cerovej vrchoviny.
Posúdenie činnosti/stavby „Plán využívania ložiska Veľká nad Ipľom - Za obcou na roky 2026-2033“ sa vzťahuje
na obdobie počas realizácie činnosti/stavby, po jej ukončení, ako aj na obdobie počas jej prevádzky/užívania.
Nakoľko predmetom činnosti je ťažba štrkopiesku, vzhľadom na geologickú stavbu útvaru podzemnej vody
predkvartérnych hornín SK2003100P Medzizrnové podzemné vody Lučeneckej kotliny a západnej časti Cerovej
vrchoviny, ktorý je situovaný (vertikálne) pod útvarom podzemnej vody kvartérnych sedimentov SK1000800P
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-BB-OSZP2-2025/026493
002
0051128/2025
16.5.2025
hodnoverná elektronická
4 / 5
Medzizrnové podzemné vody kvartérnych náplavov Ipľa a jeho prítokov, činnosťou „Plán využívania ložiska Veľká
nad Ipľom - Za obcou na roky 2026-2033“ nebude zasiahnutý.
Počas realizácie ťažobnej činnosti vzhľadom na skutočnosť, že predmetom posudzovanej činnosti je ťažba
nevyhradeného nerastu štrkopieskov, úroveň hladiny podzemnej vody v dotknutom území je v hydraulickej spojitosti
s hladinou vodného toku Ipeľ a navrhovaná technológia ťažby nevyžaduje odčerpávanie podzemnej vody, možno
očakávať, že vplyv činnosti „Plán využívania ložiska Veľká nad Ipľom - Za obcou na roky 2026-2033“, na zmenu
hladiny dotknutého útvaru podzemnej vody SK1000800P Medzizrnové podzemné vody kvartérnych náplavov Ipľa
a jeho prítokov ako celku nebude významný, resp. sa neprejaví.
Odťažením zeminy dôjde k odkrytiu súvislej hladiny podzemnej vody, čo predstavuje zásah do zvodneného
prostredia a zvyšuje potenciálnu možnosť znečistenia podzemných vôd. Preto je nevyhnutné dbať pri všetkých
činnostiach na dobrý technický stav všetkých mechanizmov, ktoré sa budú využívať pri zemných prácach a zamedziť
potenciálnemu prieniku akýchkoľvek znečisťujúcich látok do horninového prostredia alebo priamo do podzemnej
vody.
Odkrytie hladiny podzemnej vody môže spôsobiť malé zmeny úrovne hladiny podzemnej vody oproti súčasnému
stavu. Celkovo je ale možné povedať, že kolísanie hladiny v rieke Ipeľ má podstatnejší vplyv na hladinu podzemnej
vody než samotná realizácia ťažby.
Vzhľadom na charakter činnosti „Plán využívania ložiska Veľká nad Ipľom - Za obcou na roky 2026-2033“, po
ukončení sa jej vplyv na zmenu hladiny dotknutého útvaru podzemnej vody SK1000800P Medzizrnové podzemné
vody kvartérnych náplavov Ipľa a jeho prítokov ako celku nepredpokladá.
Vzhľadom na skutočnosť, že zmeny hladiny podzemnej vody budú zastreté intenzívnym hydraulickým pôsobením
Ipľa a hladina v okolí bude daná hlavne momentálnou úrovňou vody v Ipli, vplyv na zmenu hladiny útvaru podzemnej
vody SK1000800P Medzizrnové podzemné vody kvartérnych náplavov Ipľa a jeho prítokov ako celku po vyťažení
ložiska štrkopieskov sa nepredpokladá.
Odkrytá plocha podzemnej vody však zvyšuje najmä v letnom polroku výpar vody, čo môže mať negatívny vplyv
na zdroje podzemnej vody (zníženie). Odkrytie podzemnej vody má tiež vplyv na zmeny teploty podzemnej vody.
Najmä v letnom období zvýšenie teploty podzemnej vody môže mať za následok eutrofizáciu štrkoviska, čo môže
ovplyvniť následne aj kvalitu podzemnej vody.
Z hodnotenia útvaru podzemnej vody SK1000800P Medzizrnové podzemné vody kvartérnych náplavov Ipľa a
jeho prítokov v rámci Plánu manažmentu správneho územia povodia Dunaj (2. aktualizácia, 2022) vyplýva, že
kvartérny útvar SK1000800P bol hodnotený v zlom chemickom stave v dôsledku znečistenia dusičňanmi, síranmi
a fosforečňanmi a je klasifikovaný ako rizikový z hľadiska nedosiahnutia environmentálnych cieľov (dobrého
chemického stavu) do roku 2027. Vzhľadom k vyššie uvedenému, aj toto odkrytie podzemnej vody môže zjednodušiť
prienik potenciálneho znečistenia prevažne z poľnohospodárskej činnosti do podzemných vôd v kvartérnom útvare
podzemnej vody SK1000800P, čo vo vzťahu k dokumentovanému zlému chemickému stavu útvaru môže prispieť
k nedosiahnutiu environmentálneho cieľa. Preto je potrebné zabezpečiť vhodnú rekultiváciu územia po ukončení
navrhovanej činnosti.
Na základe posúdenia predloženej činnosti/stavby „Plán využívania ložiska Veľká nad Ipľom - Za obcou na
roky 2026-2033“ vplyv realizácie činnosti/stavby na zmenu režimu a hladiny ako aj stavu dotknutého útvaru
podzemnej vody SK1000800P Medzizrnové podzemné vody kvartérnych náplavov Ipľa a jeho prítokov ako celku
sa nepredpokladá.
Útvary povrchovej vody sa v predmetnej lokalite nenachádzajú.
Okresný úrad Banská Bystrica, odbor starostlivosti o životné prostredie upozorňuje na zlý chemický stav útvaru
SK1000800P.
Zvyšovanie plôch odkrytých podzemných vôd v dôsledku ťažby štrkopieskov môže prispieť k zvýšeniu rizika
znečistenia podzemných vôd v kvartérnom útvare SK1000800P a môže prispieť k nedosiahnutiu environmentálneho
cieľa, t.j. dosiahnutiu dobrého stavu útvaru.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-BB-OSZP2-2025/026493
002
0051128/2025
16.5.2025
hodnoverná elektronická
5 / 5
Preto je potrebné venovať zvýšenú pozornosť predchádzaniu rizika znečisťovania pri činnosti ťažby štrkopieskov,
zabezpečiť vhodnú rekultiváciu územia po ukončení navrhovanej činnosti a zvážiť ďalšie plánované činnosti
obdobného charakteru.
Na základe uvedených predpokladov možno konštatovať, že realizáciou činnosti/stavby nedôjde k nesplneniu
environmentálnych cieľov dotknutých vodných útvarov a preto sa pred povolením činnosti nevyžaduje výnimka
podľa§ 16 ods. 6 písm. b) vodného zákona.
Podľa § 16a ods. 6 vodného zákona žiadateľ je oprávnený podať návrh na začatie konania o povolení činnosti, ak
zo záväzného stanoviska vyplýva, že sa nevyžaduje výnimka.
Podľa § 73 ods. 21 vodného zákona je záväzné stanovisko podľa § 16a ods. 1 podkladom k vyjadreniu orgánu štátnej
vodnej správy v územnom konaní k činnosti; ak sa územné konanie nevyžaduje, záväzné stanovisko je podkladom
ku konaniu o povolení činnosti.
Toto záväzné stanovisko sa v súlade s § 16a ods. 5 vodného zákona zverejní na webovom sídle okresného úradu
v sídle kraja a na webovom sídle Ministerstva životného prostredia Slovenskej republiky po dobu 30 dní. Toto
záväzné stanovisko sa zverejní aj na centrálnej úradnej elektronickej tabuli na stránke portálu www.slovensko.sk
v časti „Úradná tabuľa“.
Na vedomie
Okresný úrad Lučenec,odbor starostlivosti o životné prostredie, Námestie republiky 26, 984 36 Lučenec 1
Ing. Martina Machala
vedúca odboru
Informatívna poznámka - tento dokument bol vytvorený elektronicky
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-BB-OSZP2-2025/026493
002
0051128/2025
16.5.2025
hodnoverná elektronická
Elektronické podpisy
Registratúrne číslo záznamu:
0051128/2025
Vec: „Plán využívania ložiska Veľká nad Ipľom - Za obcou na roky 2026-2033“ - záväzné stanovisko podľa § 16a vodného 
zákona
Parafa
Dátum/čas
Meno
Pozícia
Org.útvar
Funkcia
V zast.
Zastúpil
Poznámka
Schválené
16.05.2025 
09:25
Machala Martina, Ing.
vedúci
OU-BB-
OSZP
vedúca odboru
Nie