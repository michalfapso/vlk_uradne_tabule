KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-LC-OSZP-2021/010488
015
0049546/2021
Externý odoslaný záznam
hodnoverná elektronická
OKRESNÝ ÚRAD LUČENEC
ODBOR STAROSTLIVOSTI O ŽIVOTNÉ PROSTREDIE
Námestie republiky 26, 984 36  Lučenec
____________________________________________________________________________________
Číslo spisu
OU-LC-OSZP-2021/010488-015
Lučenec
23. 12. 2021
Rozhodnutie
zo zisťovacieho konania
Popis konania / Účastníci konania
1. Okresný úrad Lučenec, odbor starostlivosti o ŽP, Námestie republiky 26, 984 36 Lučenec
- úsek štátnej správy ochrany prírody a krajiny
- úsek štátnej správy ochrany ovzdušia
- úsek štátnej správy odpadového hospodárstva
- úsek štátnej vodnej správy
2. Obec Mikušovce, Mikušovce č. 14, 984 01 Lučenec
3. Hefaistos n. o., Ľ. Medveckého 1392/2, 960 01 Zvolen
4. Úrad Banskobystrického samosprávneho kraja, oddelenie územného plánovania a životného prostredia, Nám.
SNP č. 23, 974 01 Banská Bystrica
Výrok
Okresný úrad Lučenec, odbor starostlivosti o životné prostredie ako príslušný orgán štátnej správy podľa § 2 ods.
3, § 3 ods. 1 písm. e) a § 4 ods. 1 zákona č. 180/2013 Z. z. o organizácii miestnej štátnej správy a o zmene a
doplnení niektorých zákonov a podľa § 5 ods. 1 zákona č. 525/2003 Z. z. o štátnej správe starostlivosti o životné
prostredie a o zmene a doplnení niektorých zákonov v znení neskorších predpisov a ako príslušný orgán podľa § 53
ods. 1 písm. c) a § 56 písm. b) zákona č. 24/2006 Z. z. o posudzovaní vplyvov na životné prostredie a o zmene a
doplnení niektorých zákonov v znení neskorších predpisov (ďalej len „zákon“), na základe predloženia Oznámenia
o strategickom dokumente „Obec Mikušovce – Nízkouhlíková stratégia - 2030“
vydáva
podľa § 7 ods. 5 zákona
pre obstarávateľa
Hefaistos n. o., Ľ. Medveckého 1392/2, 960 01 Zvolen, IČO: 51955822
po ukončení zisťovacieho konania toto rozhodnutie:
Navrhovaný strategický dokument ,,Obec Mikušovce – Nízkouhlíková stratégia - 2030“, ktorého hlavným cieľom je
dosiahnuť konkurencieschopnú nízkouhlíkovú energetiku zabezpečujúcu bezpečnú, spoľahlivú a efektívnu dodávku
všetkých foriem energie za prijateľné ceny s prihliadnutím na ochranu odberateľa a trvalo udržateľný rozvoj
sa nebude posudzovať podľa zákona.
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-LC-OSZP-2021/010488
015
0049546/2021
Externý odoslaný záznam
hodnoverná elektronická
2 / 6
Odôvodnenie
Obstarávateľ Hefaistos n. o., Ľ. Medveckého 1392/2, 960 01 Zvolen, IČO: 51955822 predložil dňa 05.11.2021
Okresnému úradu Lučenec, odbor starostlivosti o životné prostredie podľa § 5 ods. 1 zákona oznámenie o
strategickom dokumente ,,Obec Mikušovce – Nízkouhlíková stratégia - 2030“.
Nízkouhlíková stratégia predstavuje ucelený systém opatrení v rôznych sektoroch (energetika, doprava, odpady),
ktorých výsledkom je zníženie emisií skleníkových plynov pre zadaný cieľový rok vrátane dlhodobej udržateľnosti
opatrení. Nízkouhlíková stratégia je prijímaná relevantným subjektom (štát, obec, firma), ktorý má kompetencie
rozhodnúť a realizovať navrhované opatrenia, preto navrhované opatrenia musia byť v súlade s možnosťami
príslušného subjektu, ktorý chce nízkouhlíkovú stratégiu prijať a následne ju realizovať. Z uvedených dôvodov
je nízkouhlíková stratégia na úrovni obce smerovaná predovšetkým do verejného sektoru obce, kde môže obec
navrhované opatrenia schváliť a následne aj priamo realizovať. To však neznamená, že obec nemôže priamo, či
nepriamo, ovplyvniť aj emisie skleníkových plynov ďalších subjektov v obci, a to s využitím rôznych nástrojov
(osveta, spoločné projekty, podpora neziskových organizácií a pod.).
Nízkouhlíková stratégia obce Mikušovce vychádza z aktuálneho stavu štruktúry spotreby elektrickej a tepelnej
energie v budovách spravovaných obecným úradom, aktuálnym stavom verejného osvetlenia, štruktúry a využívania
verejnej dopravy v obci. Súčasný stav, najmä v oblasti energetiky, nezodpovedá moderným energetickým trendom a
vyžaduje si realizáciu investičných opatrení smerujúcich k zmene palivovej základne, modernizácii elektroinštalácie,
obnovy elektrických spotrebičov a zavedenie regulačných opatrení pre optimalizáciu využívania elektrickej energie.
Tepelná energetika je v nevyhovujúcom stave najmä z hľadiska typu vykurovania a generovanie tepelnej energie
si bude vyžadovať zásadnú kvalitatívnu zmenu smerom k efektívnejšiemu energetickému systému bez spaľovania
fosílnych palív a s inovatívnou reguláciou rozvodov tepla.
Mitigačné opatrenia sú opatrenia, ktoré vedú k trvalému zníženiu emisií skleníkových plynov. Môžu mať rôzny
charakter a môžu mať rôznu dobu účinnosti. V rámci obce Mikušovce sme na základe aktuálneho stavu a poznania
procesov v oblasti energetiky, dopravy a odpadového hospodárstva v správe obce navrhli 4 mitigačné opatrenia vo
verejnom sektore, ktoré sú orientované na znižovanie spotreby elektrickej energie, využívanie alternatívnych zdrojov
energie, zníženie spotreby tepla, znižovanie spaľovania ropných produktov v doprave a zlepšenie manažmentu
komunálneho odpadu. Všetky opatrenia sú sumarizované v nasledovných prehľadoch, s krátkou charakteristikou
opatrenia, jeho predpokladaný efekt a predpokladané zníženie emisií skleníkových plynov a predpokladaný rok
realizácie opatrenia. Tieto navrhované opatrenia predstavujú tzv. úroveň1 opatrení, čo znamená, že ide o bežne
dostupné opatrenia realizovateľné bez zložitejších projektových návrhov a bez využitia IT a „smart“ riešení.
1. MITIGAČNÉ OPATRENIE – úroveň 1
Obec: Mikušovce.
Objekt: Obecné a verejnoprospešné budovy
Opatrenie: výmena elektrospotrebičov (energetická trieda A+ a vyššie) + zavedenie LED svietidiel vo všetkých
budovách + rekonštrukcia elektro rozvodov .
Predpokladaný rok realizácie: 2024 - 2030
Úspora energie: 30 %
Zníženie emisií GHGs : - 109,3 kg CO2 ekv za rok.
2. MITIGAČNÉ OPATRENIE – úroveň 1
Obec: Mikušovce
Objekt: Rekonštrukcia tepelnej energetiky + zateplenie – verejnoprospešné a obecné budovy. Opatrenie: Zateplenie
budov + rekonštrukcia tepelnej energetiky + výmena kotlov + nové termoregulačné rozvodné systémy (+ alternatívne
zdroje energie: solárny ohrev, fotovoltika, ...) – dosiahnutie energetickej úrovne A0.
Predpokladaný rok realizácie: 2025-2030.
Úspora energie: 40 %
Zníženie emisií GHGs: - 847,5 kg CO2 ekv za rok.
3. MITIGAČNÉ OPATRENIE – úroveň 1
Obec: Mikušovce.
Objekt: Verejné osvetlenie
Opatrenie: Rekonštrukcia verejného osvetlenia na báze najmodernejších LED technológií + optimallizačné systémy
+ rekonštrukcia elektro rozvodov
Predpokladaný rok realizácie: 2028-2030
Úspora energie: 30 %
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-LC-OSZP-2021/010488
015
0049546/2021
Externý odoslaný záznam
hodnoverná elektronická
3 / 6
Zníženie emisií GHGs: - 351,8 kg CO2 ekv za rok.
4. MITIGAČNÉ OPATRENIE – úroveň 1
Obec Mikušovce
Objekt: Všetci obyvatelia obce
Opatrenie: Zlepšenie manažmentu odpadov znižovaním objemu komunálneho odpadu, zvýšením podielu triedenia
KO, znížením podielu organických zložiek KO a zodpovednejším prístupom k vzniku odpadov
Predpokladaný rok realizácie: 2022 – 2030
Zníženie tvorby bioodpadov: 3 % ročne od roku 2022
Zníženie emisií GHGs: - 119,8 kg CO2 ekv za rok.
Realizáciou všetkých navrhovaných mitigačných opatrení na úrovni 1 by obec Mikušovce v roku 2030 vykázala
zníženie emisií skleníkových plynov vo verejnom sektore na úrovni – 2 265,7 kg CO2 ekvivalentov, čo je viac ako
25 percentné (25,1 %) zníženie emisií oproti roku 2019. Najefektívnejším mitigačným opatrením je opatrenie 2, a
to realizácia rekonštrukcie tepelnej energetiky so zateplením.
Ďalšie mitigačné opatrenia – úroveň 1
Medzi ďalšie mitigačné opatrenia možno tiež zaradiť všetky opatrenia vo vzťahu k lesnej aj nelesnej vegetácii za
predpokladu, že opatrenie:
1. prispeje k nárastu výmery „zelených plôch s vegetáciou“ (intravilán aj extravilán)
2. zabezpečí merateľné zvýšenie jednotkových zásob uhlíka v biomase alebo pôde
3. zabráni zníženiu jednotkových zásob uhlíka v biomase alebo pôde alebo zníženiu výmery „zelených plôch s
vegetáciou“.
Návrh možných mitigačných opatrení – úroveň 2 („smart“ riešenia)
Mitigačné opatrenia na úrovni 2 sú opatrenia, ktoré vedú k trvalému zníženiu emisií skleníkových plynov s využitím
tzv. inteligentných (smart) riešení. Ide o využitie moderných informačných technológií pre riadenie procesov, ktoré
môžu prispieť k zníženiu emisií skleníkových plynov. Môžu mať rôzny charakter a môžu mať rôznu dobu účinnosti.
V rámci obce Mikušovce sme na základe aktuálneho stavu a poznania procesov v oblasti energetiky navrhli 2
mitigačné opatrenia vo verejnom sektore, ktoré sú orientované na sektor energetiky.
5. MITIGAČNÉ OPATRENIE – úroveň 2
Obec: Mikušovce
Objekt: Energetika – inteligentné riadenie tepelnej energetiky
Opatrenie: Senzormi podporovaný systém vykurovania budov s využitím regulačných modulov riadenia
prostredníctvom mobilnej a PC aplikácie
Predpokladaný rok realizácie: 2025
Zníženie emisií z tepelnej energetiky verejného sektora: 5% ročne od roku 2025
Zníženie emisií GHGs: - 105,9 kg CO2 ekv za rok
6. MITIGAČNÉ OPATRENIE – úroveň 2
Obec: Mikušovce
Objekt: Podporný informačný energetický dispečing pre občanov a ďalšie subjekty v obci Opatrenie: Senzormi
(meteo, kvalita ovzdušia) podporovaný systém distribúcie informácií pre podporu rozhodovania v oblasti
vykurovania budov s využitím mobilnej a PC aplikácie pre disemináciu dát, informácií a odporúčaní pre firmy a
občanov
Predpokladaný rok realizácie: 2026
Zníženie emisií z tepelnej energetiky verejného sektora: 2% ročne od roku 2026
Zníženie emisií GHGs: - 6 252,5 kg CO2 ekv za rok
Okresný úrad Lučenec, odbor starostlivosť o životné prostredie na základe oznámenia o strategickom dokumente
predloženom obstarávateľom, vykonal podľa § 7 zákona o posudzovaní vplyvov na životné prostredie zisťovacie
konanie, či sa strategický dokument bude posudzovať podľa zákona. V rámci zisťovacieho konania Okresný úrad
Lučenec, odbor starostlivosť o životné prostredie podľa § 6 ods. 2 zákona o posudzovaní zverejnil na webovom
sídle ministerstva (https://www.enviroportal.sk/sk/eia) a rozposlal predmetné oznámenie dotknutým orgánom,
schvaľujúcim orgánom a dotknutej obce na zaujatie stanoviska. Konzultácie podľa § 63 zákona bolo možné vykonať
počas celého procesu posudzovania vplyvov strategického dokumentu na základe vopred dohodnutého termínu na
adrese Okresného úradu Lučenec, odbor starostlivosti o životné prostredie, Nám. republiky 26, 984 36 Lučenec.
V súlade s § 6 ods. 1 zákona Obec Mikušovce informovala verejnosť o strategickom dokumente zverejnením
oznámenia na úradnej tabuli obce v termine od 10.11.2021 do 26.11.2021 a na webovej stránke obce.
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-LC-OSZP-2021/010488
015
0049546/2021
Externý odoslaný záznam
hodnoverná elektronická
4 / 6
V zákone stanovenom termíne, resp. do termínu vydania tohto rozhodnutia, doručili na Okresný úrad Lučenec, odbor
starostlivosť o životné prostredie svoje písomné stanoviská v rámci zisťovacieho konania nasledovné subjekty:
1. Okresný úrad Lučenec, odbor starostlivosť o životné prostredie, orgán štátnej vodnej správy, list č. OU-LC-
OSZP-2021/011087-1 zo dňa 26.11.2021, konštatuje:
,,Okresný úrad Lučenec, odbor starostlivosti o životné prostredie ako príslušný orgán štátnej vodnej správy dotknutý
podľa § 6 ods. 6 zákona NR SR č. 24/2006 Z. z. o posudzovaní vplyvov na životné prostredie a o zmene a doplnení
niektorých zákonov, k predloženému strategickému dokumentu „Obec Mikušovce – Nízkouhlíková stratégia 2030“
dáva z hľadiska ochrany povrchových a podzemných vôd a vodných pomerov súhlasné stanovisko pri rešpektovaní
požiadaviek vodného zákona, vyhlášky č. 200/2018 Z.z., aby nemohlo dôjsť k úniku znečisťujúcich látok do
povrchových alebo podzemných vôd alebo do prostredia s nimi súvisiaceho a neohrozila sa ich kvalita, Nariadenia
vlády SR č. 269/2010 Z. z., ktorým sa ustanovujú požiadavky na dosiahnutie dobrého stavu vôd, Zákona č. 442/2002
Z. z. o verejných vodovodoch a verejných kanalizáciách a o zmene a doplnení zákona č. 276/2001 Z. z. o regulácii v
sieťových odvetviach, Zákona č. 7/2010 Z. z. o ochrane pred povodňami a ostatných súvisiacich platných právnych
predpisov a noriem ako aj za rešpektovania oprávnených požiadaviek správcu povodia (SVP, š.p., OZ Banská
Bystrica), verejného vodovodu a verejnej kanalizácie (StVPS, a.s., Banská Bystrica) a hydromelioračných zariadení
(Hydromeliorácie, š.p. Bratislava).
Vzhľadom na to, že sa navrhovaným využitím územia podľa predloženého strategického dokumentu „Obec
Mikušovce – Nízkouhlíková stratégia 2030“ neočakávajú významné negatívne vplyvy na podzemné a povrchové
vody, Okresný úrad Lučenec, odbor starostlivosti o životné prostredie ako príslušný orgán štátnej vodnej správy
nepožaduje, aby zámer bol ďalej posudzovaný podľa zákona NR SR č. 24/2006 Z. z. o posudzovaní vplyvov na
životné prostredie a o zmene a doplnení niektorých zákonov v znení neskorších predpisov.
Vyhodnotenie Okresného úradu Lučenec: Stanovisko dotknutého orgánu je súhlasné, s upozornením na povinnosť
dodržať platnú legislatívu v oblasti ochrany vôd.
2. Okresný úrad Lučenec, odbor starostlivosť o životné prostredie, orgán štátnej správy odpadového hospodárstva,
list č. OU-LC-OSZP-2021/010724-1 zo dňa 26.11.2021, konštatuje:
,,Okresný úrad Lučenec, odbor starostlivosti o životné prostredie, ako príslušný orgán štátnej správy odpadového
hospodárstva po preštudovaní predloženého oznámenia o vypracovaní strategického dokumentu „Obec Mikušovce
– Nízkouhlíková stratégia 2030“ ako dotknutý orgán štátnej správy podľa § 6 ods. 6 zákona o posudzovaní vplyvov
na životné prostredie nepožaduje vypracovať správu o hodnotení strategického dokumentu podľa tohto zákona,
nakoľko navrhované opatrenia plnia len poradnú funkciu z hľadiska odpadového hospodárstva,
Vyhodnotenie Okresného úradu Lučenec: Stanovisko dotknutého orgánu je súhlasné.
3. Okresný úrad Lučenec, odbor starostlivosť o životné prostredie, orgán štátnej správy ochrany ovzdušia, list č.
OU-LC-OSZP-2021/01065-1-1 zo dňa 15.11.2021, konštatuje:
,,Okresný úrad Lučenec, odbor starostlivosti o životné prostredie, ako príslušný orgán štátnej správy starostlivosti o
životné prostredie podľa § 3 ods. 1 písm. e) a § 4 ods. 1 zákona č. 180/2013 Z.z. o organizácii miestnej štátnej správy a
o zmene a doplnení niektorých zákonov a podľa § 6 ods. 6 zákona č. 24/2006 Z. z. o posudzovaní vplyvov na životné
prostredie a o zmene a doplnení niektorých zákonov v znení neskorších predpisov ako dotknutý orgán ochrany
ovzdušia dáva k navrhovanej činnosti „Obec Mikušovce – Nízkouhlíková stratégia 2030“ nasledovné stanovisko:
Tunajší úrad nemá námietky k navrhovanému strategickému dokumentu a nevyžaduje činnosť posudzovať podľa
zákona č. 24/2006 Z. z. o posudzovaní vplyvov na životné prostredie a o zmene a doplnení niektorých zákonov v
znení neskorších predpisov. Pri zavedení nízkouhlíkovej stratégie do praxe je potrebné postupovať v súlade s platnou
legislatívou v oblasti ochrany ovzdušia.“
Vyhodnotenie Okresného úradu Lučenec: Stanovisko dotknutého orgánu je súhlasné.
4. Okresný úrad Lučenec, odbor starostlivosť o životné prostredie, orgán štátnej správy ochrany prírody, list č. OU-
LC-OSZP-2021/010635-2 zo dňa 12.11.2021, konštatuje:
,,Okresný úrad Lučenec, odbor starostlivosti o životné prostredie, orgán štátnej správy ochrany prírody a krajiny
vzhľadom na uvedené skutočnosti nepožaduje, aby bol strategický dokument „Obec Mikušovce - Nízkouhlíková
stratégia 2030“ posudzovaný podľa zákona č. 24/2006 Z.z. o posudzovaní vplyvov na životné prostredie a o zmene
a doplnení niektorých zákonov v znení neskorších predpisov za nasledovných pripomienok stanovených v zmysle
§ 82 ods.12 zákona č. 543/2002 Z.z. o ochrane prírody a krajiny:
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-LC-OSZP-2021/010488
015
0049546/2021
Externý odoslaný záznam
hodnoverná elektronická
5 / 6
• V celom rozsahu rešpektovať regionálny územný systém ekologickej stability a jeho prvky. V súlade s § 3 zákona
č. 543/2002 Z.z. o ochrane prírody a krajiny v znení neskorších predpisov (ďalej len „zákon č. 543/2002 Z.z. o
ochrane prírody a krajiny“) je každý povinný chrániť prírodu a krajinu pred ohrozovaním, poškodzovaním a ničením
a starať sa podľa svojich možností o jej zložky a prvky na účel ich zachovania a ochrany, zlepšovania stavu životného
prostredia a vytvárania a udržiavania územného systému ekologickej stability (ďalej len „ÚSES“). Vytváranie a
udržiavanie ÚSES je verejným záujmom. Podnikatelia a právnické osoby, ktorí zamýšľajú vykonávať činnosť,
ktorou môžu ohroziť alebo narušiť ÚSES, sú povinní zároveň navrhnúť opatrenia, ktoré prispejú k jeho vytváraniu
a udržiavaniu. Podnikatelia a právnické osoby, ktorí svojou činnosťou zasahujú do ekosystémov, ich zložiek
alebo prvkov, sú povinní na vlastné náklady vykonávať opatrenia smerujúce k predchádzaniu a obmedzovaniu ich
poškodenia a ničenia a zároveň sú povinní tieto opatrenia zahrnúť do návrhov projektov, programov, plánov a ostatnej
dokumentácie vypracúvanej podľa osobitných predpisov.
• Vykonať opatrenia k zamedzeniu ďalšieho šírenia inváznych druhov uvádzaných v Nariadení vlády SR č. 449/2019
Z.z., ktorým sa vydáva zoznam inváznych nepôvodných druhov vzbudzujúcich obavy Slovenskej republiky.
• Zabezpečiť ochranu drevín rastúcich mimo lesa (§ 46 a § 47 zákona č. 543/2002 Z.z. o ochrane prírody a krajiny) a
zabezpečiť podmienky pre ich optimálny rozvoj v súlade s § 17 ods. 4 vyhlášky č. 24/2003 Z.z., ktorou sa vykonáva
zákon č. 543/2002 Z.z. o ochrane prírody a krajiny v platnom znení.
• Dbať na dodržanie všeobecnej ochrany prírody a krajiny a všeobecnej ochrany rastlín a živočíchov v zmysle § 3 a
§ 4 zákona č. 543/2002 Z.z. o ochrane prírody a krajiny a ochrany chránených druhov rastlín a chránených druhov
živočíchov v súlade s § 34 a § 35 zákona č. 543/2002 Z.z. o ochrane prírody a krajiny.
• Dodržiavať ustanovenia zákona č. 543/2002 Z.z. o ochrane prírody a krajiny, vyhlášky č. 170/2021 Z.z., ktorou sa
vykonáva zákona č. 543/2002 Z.z. o ochrane prírody a krajiny v znení neskorších predpisov, zákona č. 150/2019 Z.z.
o prevencii a manažmente introdukcie a šírenia inváznych nepôvodných druhov a o zmene a doplnení niektorých
zákonov, Nariadenia vlády SR č. 449/2019 Z.z., ktorým sa vydáva zoznam inváznych nepôvodných druhov
vzbudzujúcich obavy Slovenskej republiky, vyhlášky MŽP SR č. 450/2019 Z.z., ktorou sa ustanovujú podmienky a
spôsoby odstraňovania inváznych nepôvodných druhov a súvisiacich právnych predpisov.“
Vyhodnotenie Okresného úradu Lučenec: Stanovisko dotknutého orgánu je súhlasné, s upozornením na povinnosť
dodržať platnú legislatívu v oblasti ochrany prírody a krajiny.
5. Banskobystrický samosprávny kraj, oddelenie územného plánovania a životného prostredia, list č. 09977/2021/
ODDUPZP-2 zo dňa 12.11.2021, konštatuje:
,, Banskobystrický samosprávny kraj podľa § 6 ods. 6 „zákona o posudzovaní“ k Oznámeniu o strategickom
dokumente „Obec Mikušovce – Nízkouhlíková stratégia 2030“ nemá pripomienky a nepredpokladá nepriaznivé
vplyvy predloženého strategického dokumentu na životné prostredie a zdravie obyvateľov a nepožaduje ďalšie
posudzovanie strategického dokumentu podľa zákona o posudzovaní v povinnom hodnotení. Pri realizácii aktivít
uvedených v strategickom dokumente je nutné rešpektovať záväznú časť Územného plánu veľkého územného celku
Banskobystrický kraj v znení zmien a doplnkov a územnoplánovaciu dokumentáciu obce v zmysle § 8 ods. 3 zákona
č. 50/1976 Zb. o územnom plánovaní a stavebnom poriadku.“
Vyhodnotenie Okresného úradu Lučenec: Stanovisko dotknutého orgánu je súhlasné.
6. Regionálny úrad verejného zdravotníctva so sídlom v Lučenci, list č. RUVZLC- 949/12073/2021 zo dňa
18.11.2021, konštatuje:
,, Na základe Vašej žiadosti po preštudovaní strategického dokumentu „Obec Mikušovce - Nízkouhlíková stratégia
2030“ vypracovaného podľa zákona č. 24/2006 Z. z. o posudzovaní vplyvov na životné prostredie a o zmene a
doplnení niektorých zákonov v znení neskorších predpisov, zverejneného na webovom sídle Ministerstva životného
prostredia Slovenskej republiky k uvedenému dokumentu Regionálny úrad verejného zdravotníctva so sídlom v
Lučenci nemá vecné pripomienky.“
Vyhodnotenie Okresného úradu Lučenec: Stanovisko dotknutého orgánu je súhlasné.
7. Obec Mikušovce, Mikušovce č. 14, 984 01 Lučenec list č. Č.j. 35/2021 zo dňa 15.11.2021, konštatuje:
,, Obec Mikušovce, zastúpená starostom Obce Mikušovce Ing. Imrichom Ágoštonom, bytom Mikušovce 55, Vám
vydáva súhlasné stanovisko k dokumentu ,, Obec Mikušovce – Nízkouhlíková stratégia 2030“.
Vyhodnotenie Okresného úradu Lučenec: Stanovisko dotknutého orgánu je súhlasné.
Okresný úrad Lučenec, odbor starostlivosti o životné prostredie v rámci zisťovacieho konania posúdil navrhovaný
strategický dokument „Obec Mikušovce – Nízkouhlíková stratégia 2030“ z hľadiska povahy a rozsahu, miesta
vykonávania strategického dokumentu a najmä jeho únosného zaťaženia a ochranu poskytovanú podľa osobitných
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-LC-OSZP-2021/010488
015
0049546/2021
Externý odoslaný záznam
hodnoverná elektronická
6 / 6
predpisov, významu očakávaných vplyvov na životné prostredie, zdravie obyvateľstva a úrovne spracovania
strategického dokumentu.
V rámci zisťovacieho konania neboli identifikované podstatnejšie vplyvy na životné prostredie, ani negatívne vplyvy
na zdravotný stav obyvateľstva. Zásah do chránených území v riešenom strategickom dokumente sa nepredpokladá.
Okresný úrad Lučenec, odbor starostlivosti o životné prostredie na základe informácií obsiahnutých v strategickom
dokumente a na základe toho, že dotknuté orgány štátnej správy nevzniesli požiadavku na posudzovanie
strategického dokumentu, rozhodol tak, ako je uvedené vo výrokovej časti tohto rozhodnutia. Pri vydávaní
rozhodnutia sa použili aj kritéria pre rozhodovanie podľa prílohy č. 3 zákona (transpozícia príloh č. III Smernice
2011/92/EC o posudzovaní vplyvov určitých verejných a súkromných projektov na životné prostredie). Navrhovaný
strategický dokument môže pokračovať procesom schvaľovania podľa osobitných predpisov.
Ak sa zistí, že skutočné vplyvy navrhovaných činností vyplývajúcich zo strategického dokumentu sú väčšie, ako
sa uvádza v strategickom dokumente, je ten, kto navrhovanú činnosť vykonáva povinný zabezpečiť opatrenia na
zosúladenie skutočného vplyvu s vplyvom uvedeným v strategickom dokumente a v súlade s podmienkami určenými
v rozhodnutí o povolení činnosti podľa osobitých predpisov.
Upozornenie:
Podľa § 7 ods. 7 zákona dotknutá obec bezodkladne informuje o tomto rozhodnutí verejnosť spôsobom v mieste
obvyklým.
Poučenie
Podľa § 64 písm. a) zákona sa na konanie podľa druhej časti zákona – posudzovanie návrhov strategických
dokumentov nevzťahuje všeobecný predpis o správnom konaní. Zisťovacie konanie sa preto nevykonáva podľa
zákona č. 71/1967 Zb. o správnom konaní (správny poriadok) v platnom znení a preto sa voči nemu nemožno
odvolať. Toto rozhodnutie je možné preskúmať súdom podľa zákona č. 162/2015 Z. z. Správny súdny poriadok v
znení neskorších predpisov.
Ing. arch. Ladislav Tatár
vedúci odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10194
Doručuje sa
Hefaistos n.o., Ľ.Medveckého 1392/2, 960 01  Zvolen, Slovenská republika
Okresný úrad Lučenec, Odbor starostlivosti o životné prostredie, Námestie republiky 26, 984 36  Lučenec,
Slovenská republika
Obec Mikušovce, okres Lučenec, Mikušovce 14, 984 01  Mikušovce, Slovenská republika
Banskobystrický samosprávny kraj, Oddelenie územného plánovania a životného prostredia, Námestie SNP 23,
974 01  Banská Bystrica, Slovenská republika
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-LC-OSZP-2021/010488
015
0049546/2021
Externý odoslaný záznam
hodnoverná elektronická
Elektronické podpisy
Registratúrne číslo záznamu:
0049546/2021
Vec: Obec Mikušovce - Nízkouhlíková stratégia
Parafa
Dátum/čas
Meno
Pozícia
Org.útvar
Funkcia
V zast.
Zastúpil
Poznámka
Schválené
23.12.2021 
11:25
Tatár Ladislav, Ing. arch.
vedúci
OU-LC-
OSZP
vedúci odboru
Nie