**OKRESNÝ ÚRAD KOŠICE**
Odbor starostlivosti o životné prostredie
Oddelenie ochrany prírody a vybraných zložiek životného prostredia
Komenského č. 52, 041 26 Košice

| Váš list číslo/zo dňa | Naše číslo       | Vybavuje/kontakt      | Dátum      |
|-----------------------|------------------|-----------------------|------------|
|                       | OU-KE-OSZP3-2025/036393 | RNDr. Boková/6001 333 | 02.06.2025 |

**Vec: Oznámenie o začatí správneho konania podľa § 82 ods. 7 zákona č. 543/2002 Z. z. o ochrane prírody a krajiny v znení neskorších predpisov**

Podľa § 82 ods. 7 zákona č. 543/2002 Z. z. o ochrane prírody a krajiny v znení neskorších predpisov (ďalej len „zákon“) Okresný úrad Košice, Odbor starostlivosti o životné prostredie (ďalej len „okresný úrad“) oznamuje začatie nasledovného správneho konania:

**Predmet žiadosti:** Vydanie súhlasu podľa zákona na výrub 20 ks krovitých porastov s rozlohou do 40 m², z toho:
*   10 ks druhu pajazmín vencový (Philadelphus coronarius), každý s výškou v rozmedzí 30-100 cm a plochou do 2 m², rastúcich na pozemku reg. „C“ parc. č. 1126/2, kat. úz. Skladná;
*   3 ks druhu pajazmín vencový (Philadelphus coronarius) – 1 ks s výškou v rozmedzí 30-100 cm a 2 ks s výškou v rozmedzí 150-300 cm a plochami do 2 m²;
*   3 ks druhu zlatovka prostredná (Forsythia x intermedia) – 1 ks s výškou v rozmedzí 30-100 cm a 2 ks s výškou v rozmedzí 150-300 cm a plochami do 2 m²;
*   4 ks tavoľník Van Houtteho (Spiraea x vanhouttei), každý s výškou v rozmedzí 30-100 cm a plochami do 2 m², rastúcich na pozemku reg. „C“ parc. č. 1122/1, kat. úz. Skladná, vo vlastníctve Mesta Košice, lokalita ul. Mlynárska v Košiciach.

**Odôvodnenie výrubu:** Dôvodom žiadosti o vydanie súhlasu na výrub drevín je kompozičné a estetické hľadisko v zmysle projektu „Revitalizácia vnútrobloku Mlynárska, Košice“. Výsadba vytvára priestor pre zdržiavanie sa neprispôsobivých osôb, čo zapríčiňuje aj hromadenie komunálneho odpadu.

**Žiadateľ:** Mesto Košice, Trieda SNP 48/A, 040 11 Košice v zastúpení Správou mestskej zelene v Košiciach, Rastislavova 79, 040 01 Košice

**Žiadosť doručená dňa:** 29.05.2025

V súlade s § 82 ods. 7 zákona okresný úrad určuje na potvrdenie záujmu byť zúčastnenou osobou v uvedenom správnom konaní lehotu 5 pracovných dní od zverejnenia tohto oznámenia.

Podľa § 82 ods. 6 zákona združenie s právnou subjektivitou uvedie v písomnom oznámení o účasti v konaní názov združenia, sídlo, identifikačné číslo organizácie, meno a priezvisko osoby oprávnenej konať v jeho mene. K oznámeniu je povinné pripojiť stanovy, ktoré preukazujú, že jeho predmetom činnosti je ochrana prírody a krajiny, najmenej jeden rok. V prípade nepríhlásenia stanov, okresný úrad nebude na také oznámenie prihliadať.

Ing. Richard Jakubišin
Vedúci oddelenia

| Telefón         | E-mail            | Internet   | IČO      |
|-----------------|-------------------|------------|----------|
| +421/55/6001 321 | oszp.ke@minv.sk   | www.minv.sk | 00151866 |