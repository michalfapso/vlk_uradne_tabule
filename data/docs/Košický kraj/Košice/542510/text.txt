KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP2-2025/035196
002
0087088/2025
hodnoverná elektronická
ODBOR STAROSTLIVOSTI O ŽIVOTNÉ PROSTREDIE
Oddelenie štátnej správy vôd a vybraných zložiek životného prostredia
kraja
Komenského 52, 041  26  Košice
____________________________________________________________________________________
____________________________________________________________________________________
Telefón
+421556001250
E-mail
ou-ke-oszp@minv.sk
Internet
www.minv.sk
IČO
00151866
•
•
PROMT, s.r.o.
Robotnícka 1A
036  01  Martin
Slovenská republika
•
•
Váš list číslo/zo dňa
-/-
Naše číslo
OU-KE-OSZP2-2025/035196-002
Vybavuje/linka
Ing. Soňa Košová/268
Košice
26. 05. 2025
Vec
„VOLVO CARS KOŠICE Projekt, Slovensko – Etapa I. časť 3.“
- záväzné stanovisko orgánu štátnej vodnej správy podľa § 16a ods. 1 vodného zákona
Okresný úrad Košice, odbor starostlivosti o životné prostredie, oddelenie štátnej správy vôd a vybraných zložiek
životného prostredia kraja (ďalej len ,,okresný úrad v sídle kraja“) prijal dňa 21.05.2025 žiadosť od spoločnosti
PROMT s. r. o., Robotnícka 1A, 036 01 Martin, IČO: 36401391, zastupujúcu spoločnosť TAKENAKA EUROPE
GmbH, org. zložka, Pivovarská 16, 010 01 Žilina, IČO: 36060241, na základe písomného splnomocnenia, o vydanie
záväzného stanoviska podľa § 16a ods. 1 zákona č. 364/2004 Z. z. o vodách a o zmene zákona Slovenskej národnej
rady č. 372/1990 Zb. o priestupkoch v znení neskorších predpisov (vodný zákon) v znení neskorších predpisov
(ďalej len „vodný zákon“) k činnosti/stavbe „VOLVO CARS KOŠICE Projekt, Slovensko – Etapa I. časť 3.“ (ďalej
aj ako „činnosť/stavba“).
K žiadosti bol predložený projekt stavby, ktorý vypracovala spoločnosť PROMT, Robotnícka 1A, 036 01 Martin
(Ing. Juraj Szépe), v apríli 2025.
Predmetom projektu stavby je realizácia stavebných objektov v strategickom priemyselnom parku ,,Strategické
územie Valaliky“ na pozemku registra ,,C“ parc. č.: 1300/164, k. ú. Valaliky okres Košice – okolie. Etapa I. časť
3. nadväzuje na Etapu I. časť 1. a časť 2.
Projektová dokumentácia rieši výstavbu, predmetom ktorej sú nasledujúce stavebné objekty:
SO 300 Centrálna administratíva
SO 430 Sklad odpadov
SO 450 Kontajnerový objekt šatní
SO 800 Hlavná vrátnica
SO 900 Doplnkové objekty:
SO 900.1 Prístrešok pre autobusy ,,1“
SO 900.2 Prístrešok pre autobusy ,,2“
SO 900.3 Prístrešok pre autobusy, bicykle a turnikety
SO 900.4 Prístrešok pre peších a turnikety
SO 900.5 Prístrešok pre bicykle, turnikety a autobusy
SO 900.6 Prístrešok pre bicykle
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP2-2025/035196
002
0087088/2025
hodnoverná elektronická
2 / 4
SO 900.7 Vodný prvok
Objekt centrálnej administratívy bude slúžiť pre administratívne účely. Budú sa tam nachádzať priestory
zdravotníckeho centra pre zamestnancov a výdaj jedál. Jeho súčasťou bude most pre peších, ktorý prepojí
administratívu s vedľajším objektom SO 140 Lakovňa. Objekt bude dvojpodlažný, obdĺžnikového tvaru s plochou
strechou v rôznych výškových úrovniach.
Opláštenie bude zo sendvičových panelov hr. 200 mm s výplňou z minerálnej vlny alebo z prefabrikovaných
stenových panelov s minerálnou vlnou hr. 200 mm. Časti obvodového plášťa budú tvoriť presklené hliníkové
steny. Strešný plášť bude skladaný, s minerálnou vlnou hr. 250 mm a hydroizolačnou fóliou. Podlaha objektu
bude železobetónová podlahová doska s izoláciou z polystyrénu, betónovej mazaniny a nášľapných vrstiev. Prístup
na strechu zabezpečí vnútorné schodisko. Na fasáde budú umiestnené dvere, presklené steny a okná. Medzi
administratívou a vedľajším objektom hlavnej vrátnice bude zrealizované oceľové prestrešenie, ktoré spojí oba
objekty.
Sklad odpadov bude slúžiť pre skladovanie odpadov, skladovanie nebezpečného materiálu a skladovanie
záhradníckeho materiálu. V objekte sa bude nachádzať aj kancelária spolu s oddychovou miestnosťou a sociálne
zázemie pre zamestnancov.
Kontajnerový objekt šatní bude pozostávať celkovo z 50 modulárnych kontajnerov. Objekt bude tvoriť prepojovacia
chodba, hlavná chodba a sociálno – hygienické zázemie pre zamestnancov. Modulárne kontajnery budú dodané
kompletne vybavené, uložia sa na pripravené základy a pripoja na inžinierske siete.
Objekt Hlavnej vrátnice bude slúžiť ako vrátnica, recepcia, zázemie bezpečnostnej služby, priestor pre návštevy a
technické zázemie dodávky elektriny pre objekt. Opláštenie bude zo sendvičových panelov hr. 200 mm s výplňou
z minerálnej vlny. Predsadené steny budú z prefabrikovaných stenových panelov a kompozitného obkladu. Časť
obvodového plášťa zo strany vstupu bude tvoriť presklená stena. Strešný plášť bude skladaný, s minerálnou vlnou hr.
250 mm a hydroizolačnou fóliou. Podlaha objektu bude železobetónová podlahová doska s izoláciou z polystyrénu,
betónovej mazaniny a nášľapných vrstiev. Prístup na strechu zabezpečí vnútorný výlez. Na fasáde budú umiestnené
dvere, presklené steny a okná.
V prestrešenom priestore medzi predsadenými stenami a stenami vnútorného objektu budú umiestnené turnikety
pre vstup do areálu.
Zásobovanie elektrickou energiou bude riešené z novej elektrickej stanice 110 kV VCK, ktorá bude umiestnená v
oplotenom areáli automobilky v severozápadnej časti areálu.
Dažďové vody zo striech, komunikácií a parkovísk budú odvádzané do otvorených vsakovacích nádrží, voda
odtekajúca z komunikácií a parkovacích plôch bude čistená v odlučovačoch ropných látok.
Splašková kanalizácia odvedie splaškové odpadové vody zo sociálnych zariadení objektov areálu, ako aj odvedenie
prečistených odpadových vôd z technologického procesu, do kanalizačnej čerpacej stanice a následne cez výtlačné
potrubie do ČOV Košice.
Areálová splašková kanalizácia bude realizovaná kombinovane ako gravitačná a tlaková, v závislosti od spádových
pomerov. Kanalizácia bude vedená do miesta vyústenia z areálu, kde bude osadená merná šachta s Parshallovým
žľabom pre meranie odtoku, ako aj šachta pre odber vzoriek. Dopravované odpadové vody budú spĺňať parametre
komunálnej odpadnej vody.
Vodovod bude napojený na prípojku vodovodu pre areál DN350, riešenú v samostatnom stavebnom objekte. Za
bodom napojenia bude zriadená vodomerná šachta s vodomerom s vysielačom impulzov pre diaľkový odpočet dát s
príslušnými armatúrami. Odpočet dát bude slúžiť pre potreby Východoslovenskej vodárenskej spoločnosti aj Volva.
Pitný vodovod vedený v areály bude slúžiť na zásobovanie objektov pitnou vodou pre hygienické účely.
Okresný úrad v sídle kraja ako príslušný orgán štátnej vodnej správy podľa § 4 ods. 1 zákona č. 525/2003 Z. z.
o štátnej správe starostlivosti o životné prostredie a o zmene a doplnení niektorých zákonov v znení neskorších
predpisov v spojení s § 60 ods. 1 písm. i) vodného zákona, k predloženej projektovej dokumentácií vydáva podľa
§ 16a ods. 1 vodného zákona nasledovné
záväzné stanovisko:
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP2-2025/035196
002
0087088/2025
hodnoverná elektronická
3 / 4
Pre činnosť/stavbu „VOLVO CARS KOŠICE Projekt, Slovensko – Etapa I. časť 3.“ sa pred jej povolením
nevyžaduje výnimka z environmentálnych cieľov uvedených v § 16 ods. 6 písm. b) vodného zákona (ďalej len
„výnimka“).
Územie strategického priemyselného parku bolo z hľadiska požiadaviek článku 4.7 Rámcovej smernice o vode už
posúdené vo vzťahu k dotknutým útvarom povrchovej a podzemnej vody v odbornom stanovisku poverenej osoby
– Výskumný ústav vodného hospodárstva (ďalej len ,,poverená osoba“) č. RD933/2023 zo dňa 30.03.2023.
Z odborného stanoviska vyplynulo, že lokalita činnosti/stavby sa nachádza v čiastkovom povodí Hornádu. Dotýka
sa dvoch útvarov podzemnej vody, a to útvaru podzemnej vody kvartérnych sedimentov SK1001200P Medzizrnové
podzemné vody kvartérnych náplavov Hornádu, Bodvy a ich prítokov a útvaru podzemnej vody predkvartérnych
hornín SK2005300P Medzizrnové podzemné vody Košickej kotliny.
Juhovýchodne od hodnoteného územia sa nachádza útvar povrchovej vody SKH0032 Belžiansky potok, ktorý
realizáciou činnosti/stavby nebude dotknutý.
Záujmové územie podľa zákona č. 305/2018 Z. z. o chránených oblastiach prirodzenej akumulácie vôd a o zmene a
doplnení niektorých zákonov nie je súčasťou žiadnej chránenej vodohospodárskej oblasti (CHVO).
Z hľadiska výskytu chránených území a suchozemských ekosystémov závislých na podzemnej vode, bolo posúdené,
že v blízkom okolí ako aj priamo v dotknutom území sa nenachádzajú vyhlásené chránené územia prírody a krajiny
podľa zákona č. 543/2002 Z. z. o ochrane prírody a krajiny v znení neskorších predpisov a neboli identifikované
lokality suchozemských ekosystémov závislých na podzemných vodách.
Na základe záverov odborného posúdenia navrhovanej činnosti/stavby, vplyv realizácie tejto činnosti/stavby na
zmenu hladiny podzemnej vody v dotknutých útvaroch podzemnej vody SK1001200P Medzizrnové podzemné
vody kvartérnych náplavov Hornádu, Bodvy a ich prítokov a útvaru podzemnej vody predkvartérnych hornín
SK2005300P Medzizrnové podzemné vody Košickej kotliny ako celku sa nepredpokladá. Vplyv navrhovanej
činnosti/stavby na zmenu fyzikálnych (hydromorfologických) charakteristík útvaru povrchovej vody SKH0032
Belžiansky potok sa nepredpokladá, nakoľko činnosť/stavba je situovaná mimo dosahu tohto vodného útvaru.
Okresný úrad v sídle kraja po posúdení projektovej dokumentácie k činnosti/stavbe a prihliadnuc na závery
odborného stanoviska poverenej osoby dospel k záveru, že navrhovanou činnosťou/stavbou nedôjde k negatívnemu
ovplyvneniu stavu útvaru povrchovej vody a podzemných vôd, a preto sa pred povolením činnosti/stavby nevyžaduje
výnimka.
Poverená osoba však v odbornom stanovisku poukázala na to, že z Plánu manažmentu povodí správneho územia
Dunaja (2022) vyplýva, že kvartérny útvar SK1001200P Medzizrnové podzemné vody kvartérnych náplavov
Hornádu, Bodvy a ich prítokov bol hodnotený v zlom chemickom stave v dôsledku znečistenia pesticídmi a z
hľadiska rizika nedosiahnutia environmentálnych cieľov do roku 2027 bol klasifikovaný v riziku nedosiahnutia
dobrého chemického stavu.
Vzhľadom na to, že ide o útvar podzemnej vody s vysokou zraniteľnosťou podzemných vôd je potrebné vykonať
také opatrenia, aby pri používaní strojov a strojných zariadení nedochádzalo k úniku ropných látok do podzemných
vôd v dotknutom území, a aby odpadové vody boli z prevádzky odvádzané v súlade s povolením na vypúšťanie
odpadových vôd do kanalizácie.
Záväzné stanovisko okresného úradu v sídle kraja je podľa § 16a ods. 1 vodného zákona podkladom k vyjadreniu
orgánu štátnej vodnej správy v územnom konaní k činnosti; ak sa územné konanie pre činnosť nevyžaduje, záväzné
stanovisko je podkladom ku konaniu o povoľovanej činnosti.
Žiadateľ je oprávnený podľa § 16a ods. 6 vodného zákona podať návrh na začatie konania o povolení činnosti, ak
zo záväzného stanoviska vyplýva, že sa nevyžaduje výnimka.
Záväzné stanovisko bude v súlade s § 16a ods. 5 vodného zákona zverejnené na webovom sídle okresného úradu v
sídle kraja a súčasne na webovom sídle Ministerstva životného prostredia Slovenskej republiky po dobu 30 dní.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP2-2025/035196
002
0087088/2025
hodnoverná elektronická
4 / 4
Na vedomie
Okresný úrad Košice - okolie, Hroncova 10541/13, Košice - Staré Mesto, 040 01 Košice 1
JUDr. Henrieta Halászová
vedúca odboru
Informatívna poznámka - tento dokument bol vytvorený elektronicky