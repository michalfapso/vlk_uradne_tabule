KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
OKRESNÝ ÚRAD KOŠICE
ODBOR STAROSTLIVOSTI O ŽIVOTNÉ PROSTREDIE
Oddelenie ochrany prírody a vybraných zložiek životného prostredia kraja
Komenského 52, 041 26  Košice
____________________________________________________________________________________
Číslo spisu
OU-KE-OSZP1-2025/015324-022
Košice
29. 05. 2025
Záväzné stanovisko zo zisťovacieho konania
Výrok
Okresný úrad Košice, odbor starostlivosti o životné prostredie, oddelenie ochrany prírody a vybraných zložiek
životného prostredia kraja (ďalej aj ako len „okresný úrad v sídle kraja“), ako príslušný orgán štátnej správy podľa §
4 ods. 1 zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých
zákonov v znení neskorších predpisov a ako príslušný orgán na úseku posudzovania vplyvov na úseku životného
prostredia podľa § 55 písm. b) zákona č. 24/2006 Z. z. o posudzovaní vplyvov na životné prostredie a o zmene a
doplnení niektorých zákonov v znení neskorších prepisov (ďalej len „zákon o EIA“), určuje podľa § 29 ods. 2 zákona
o EIA a v súlade s § 29 ods. 11 zákona o EIA po vykonaní zisťovacieho konania pre zmenu navrhovanej činnosti
„I/18 Nižný Hrabovec – Petrovce n/Laborcom, preložka, I. etapa – I/18 a I/74 Strážske – Petrovce n/Laborcom“,
navrhovateľa Slovenská správa ciest, Dúbravská cesta 1152/3, 841 04 Bratislava, IČO: 00 003 328 v zastúpení
spoločnosťou EKOJET, s.r.o., so sídlom Tehelná 19, 831 03 Bratislava, IČO: 35 734 990 takto:
Zmena navrhovanej činnosti „I/18 Nižný Hrabovec – Petrovce n/Laborcom, preložka, I. etapa – I/18 a I/74 Strážske
– Petrovce n/Laborcom“ uvedená v predloženom oznámení o zmene navrhovanej činnosti
sa nebude posudzovať
podľa zákona o EIA.
V súlade s ustanovením § 2 písm. d) a § 29 ods. 15 zákona o EIA sa pre zmenu navrhovanej činnosti „I/18
Nižný Hrabovec – Petrovce n/Laborcom, preložka, I. etapa – I/18 a I/74 Strážske – Petrovce n/Laborcom“ určujú
nasledovné opatrenia na zabránenie a zmiernenie znečisťovania životného prostredia:
1. Nakoľko je stavba v kolízii s existujúcou zeleňou, jej výrub je možné vykonať na základe právoplatného
rozhodnutia príslušného orgánu ochrany prírody a krajiny v zmysle § 47 ods. 3 zákona č. 543/2002 Z. z. o ochrane
prírody a krajiny v znení neskorších predpisov (ďalej len „zákon o ochrane prírody a krajiny“). Výrub kolíznych
drevín sa uskutoční až po nadobudnutí právoplatnosti stavebného povolenia.
2. Počas realizácie zmeny navrhovanej činnosti používať stavebné stroje a mechanizmy, dopravné prostriedky v
dobrom technickom stave, vykonávať ich pravidelné technické prehliadky a údržbu, aby nedošlo k neželaným
únikom ropných látok do pôdy, podložia a do podzemných i povrchových vôd.
3. Zabezpečiť maximálne zníženie prašnosti počas realizácie zmeny navrhovanej činnosti - čistením stavebných
strojov, kropením staveniska a prikrývaním stavebných strojov, vozidiel a materiálov za účelom obmedzenia
negatívnych vplyvov na ovzdušie.
4. Spôsob nakladania s odpadmi, ktoré vzniknú pri výstavbe a následnej prevádzke navrhovanej činnosti realizovať
v zmysle platnej legislatívy v odpadovom hospodárstve a v súlade so všeobecne záväznými nariadeniami.
5. Aktualizovať dopravno – inžiniersky prieskum.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
2 / 22
6. Aktualizovať hlukovú štúdiu s identifikovaným návrhom protihlukových opatrení tak, aby vo vonkajšom
chránenom prostredí dotknutých sídiel boli dodržané prípustné hodnoty pre deň, večer a noc ustanovené vyhláškou
MZ SR č. 549/2007 Z. z. ktorou sa ustanovujú podrobnosti o prípustných hodnotách hluku, infrazvuku a vibrácií
a o požiadavkách na objektivizáciu hluku, infrazvuku a vibrácií v životnom prostredí v znení neskorších predpisov
pri predpokladanom dopravnom zaťažení.
Umiestnenie zmeny navrhovanej činnosti :
Navrhovaná zmena činnosti bude situovaná na území Košického a Prešovského kraja, v okrese Michalovce a
Humenné. Trasa zmeny navrhovanej činnosti sa bude dotýkať nasledovných katastrálnych území: Strážske, Voľa,
Nacina Ves, Petrovce nad Laborcom, Topoľany – okres Michalovce a Brekov – okres Humenné. Z dôvodu pomerne
rozsiahlej plochy záujmového územia a veľkého počtu parciel súpis pozemkov nie je uvedený. Zoznam pozemkov
s číslami parciel je uvedený v Príloha č. 1 Oznámenia o zmene navrhovanej činnosti.
Povaha a rozsah zmeny navrhovanej činnosti :
Zmena navrhovanej činnosti rieši vybudovanie a rekonštrukciu cesty I. triedy I/18 a I/74, ktoré sú v súčasnosti
vedené cez najviac zastavané časti sídiel s cieľom odklonu tranzitnej dopravy mimo dotknutých sídiel.
Odôvodnenie
Dňa 11.02.2025 bolo na okresný úrad v sídle kraja doručené rozhodnutie Ministerstva životného prostredia
Slovenskej republiky, sekcie environmentálneho posudzovania a povoľovania, odboru posudzovania vplyvov na
životné prostredie č. 10522/2025-11.1/jh;6116/2025 zo dňa 06.02.2025 o určení Okresného úradu Košice, odboru
starostlivosti o životné prostredie za príslušný orgán na vykonanie zisťovacieho konania o posudzovaní vplyvov
zmeny navrhovanej činnosti „I/18 Nižný Hrabovec – Petrovce n/Laborcom, preložka, I. etapa – I/18 a I/74 Strážske
- Petrovce n/Laborcom (ďalej len „zmena navrhovanej činnosti“), navrhovateľa, Slovenská správa ciest, Dúbravská
cesta 115/3, 841 04 Bratislava, IČO 00003328 v zastúpení spoločnosťou EKOJET, s.r.o., Tehelná 19, 831 03
Bratislava, IČO: 35 734 990 (ďalej len „navrhovateľ“) v súlade s § 18 ods. 2 písm. d) a podľa § 29 ods. 1 písm.
b) zákona o EIA. Súčasťou podania bolo aj oznámenie o zmene navrhovanej činnosti vypracované podľa prílohy
č. 8a k zákonu o EIA.
Okresný úrad v sídle kraja následne upovedomil listom č. OU-KE-OSZP1-2025/015324-009 zo dňa 06.03.2025 o
tom, že dňom doručenia oznámenia o zmene navrhovanej činnosti začalo zisťovacie konanie o posudzovaní vplyvov
zmeny navrhovanej činnosti na životné prostredie a podľa § 29 ods. 3 zákona o EIA zaslalo vyššie uvedeným
upovedomením oznámenie o zmene navrhovanej činnosti povoľujúcemu orgánu, dotknutému orgánu, rezortnému
orgánu a dotknutej obci, na ktorej území sa má zmena navrhovanej činnosti realizovať, s možnosťou o zaujatie
stanoviska v zákonom stanovenej lehote. Okresný úrad v sídle kraja zároveň uvedeným listom informoval o určení
termínu ústneho pojednávania a prizval naň navrhovateľa.
Súčasne okresný úrad v sídle kraja podľa § 29 ods. 3 zákona o EIA dňa 06.03.2025 zverejnil oznámenie o zmene
navrhovanej činnosti v centrálnom informačnom systéme, na adrese:
https://www.enviroportal.sk/eia/detail/i-18-nizny-hrabovec-petrovce-n-laborcom-prelozka-i-etapa-i-18-i-74-str-1.
Na tejto adrese okresný úrad v sídle kraja zároveň informoval verejnosť podľa § 24 ods. 1 zákona o EIA.
Navrhovaná činnosť, ktorá je predmetom zmeny, je zaradená podľa prílohy č. 8 k zákonu o EIA nasledovne:
- kapitola č. 12 – Doprava, položka č. 3 – Cesty s menej ako štyrmi pruhmi so súvislou dĺžkou od 7,5 km vrátane,
časť B - zisťovacie konanie.
Podľa § 18 ods. 2 písm. d) zákona o EIA musí byť predmetom zisťovacieho konania každá zmena navrhovanej
činnosti uvedenej v prílohe č. 8 časti B, ak ide o činnosť už posúdenú, povolenú, realizovanú alebo v štádiu realizácie.
Dňa 03.04.2025 sa na okresnom úrade v sídle kraja v súlade s § 29 ods. 6 zákona o EIA uskutočnilo ústne
pojednávanie, ktorého sa zúčastnil navrhovateľ, zástupca navrhovateľa EKOJET, s.r.o., Tehelná 19, 831 03
Bratislava, IČO: 35 734 990 – Mgr. Ľubomír Modrík a starosta obce Voľa. V rámci ústneho pojednávania boli
prerokované stanoviská všetkých dotknutých subjektov a verejnosti a prítomní boli informovaní o ďalšom postupe
okresného úradu v sídle kraja.
Prítomní po nahliadnutí a oboznámení sa s predloženými stanoviskami ku zmene navrhovanej činnosti do záznamu
z ústneho pojednávania neuviedli žiadne návrhy ani pripomienky.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
3 / 22
K oznámeniu o zmene navrhovanej činnosti bolo na okresný úrad v sídle kraja podľa § 29 ods. 4 zákona o EIA
doručených celkovo 11 stanovísk od dotknutých orgánov a verejnosti. Stanoviská sú uvádzané v skrátenom znení.
1. Okresný úrad Košice, odbor starostlivosti o životné prostredie ako dotknutý orgán ochrany prírody a krajiny listom
č. OU-KE-OSZP1-2025/022066 zo dňa 19.03.2025 konštatuje : (uvedená citácia v skrátenom znení) „Z hľadiska
územnej ochrany prírody je dotknuté územie situované na území, kde platí 1. stupeň ochrany, mimo chránených
území národného alebo európskeho významu. Na dotknutom území nie je evidovaný výskyt žiadneho chráneného
druhu, ani výskyt žiadneho biotopu národného alebo európskeho významu.
Na základe vyššie uvedeného, okresný úrad v sídle kraja z hľadiska ochrany prírody a krajiny nemá k predloženému
oznámeniu o zmene navrhovanej činnosti pripomienky. Keďže sa jedná o územie, nezasahujúce do žiadnych
chránených území, nepožadujeme predložené oznámenie ďalej posudzovať podľa zákona o EIA.“
Vyhodnotenie okresného úradu v sídle kraja:
Okresný úrad v sídle kraja berie stanovisko dotknutého orgánu na vedomie s konštatovaním, že je súhlasné. Dotknutý
orgán nepožaduje ďalšie posudzovanie podľa zákona o EIA.
2. Okresný úrad Košice, odbor krízového riadenia ako dotknutý orgán listom č. OU-KE-OKR1-2025/007883/95 zo
dňa 14.03.2025 dospel k záveru, že z predloženého zámeru nie je možné posúdiť riešenie stavby z hľadiska potrieb
civilnej ochrany a nevyjadruje sa k nemu. Zároveň nežiada posudzovať zámer podľa zákona o EIA.
Vyhodnotenie okresného úradu v sídle kraja:
Okresný úrad v sídle kraja vzal stanovisko dotknutého orgánu na vedomie s konštatovaním, že je súhlasné. Dotknutý
orgán sa k predmetnej činnosti nevyjadruje a nemá ani pripomienky. Predmetnú zmenu navrhovanej činnosti
nepožaduje posudzovať podľa zákona o EIA.
3. Obvodný banský úrad v Košiciach, ako dotknutý orgán listom č. OBUKE_274-860/2025 zo dňa 17.03.2025
konštatuje (uvedená citácia): „K oznámeniu o zmene navrhovanej činnosti „ I/18 Nižný Hrabovec – Petrovce n/
Laborcom, preložka, I. etapa – I/18 a I/74 Strážske - Petrovce n/Laborcom“, navrhovateľa SSC úrad nemá námietky
a pripomienky a zároveň netrvá na posudzovaní navrhovanej činnosti podľa zákona č. 24/2006 Z. z. o posudzovaní
vplyvov na životné prostredie a o zmene a doplnení niektorých zákonov v znení neskorších predpisov.“
Vyhodnotenie okresného úradu v sídle kraja:
Okresný úrad v sídle kraja vzal stanovisko dotknutého orgánu na vedomie s konštatovaním, že je súhlasné. Dotknutý
orgán k predmetnej činnosti nemá pripomienky. Predmetnú zmenu navrhovanej činnosti nepožaduje posudzovať
podľa zákona o EIA.
4. Ministerstvo životného prostredia SR, Sekcia geológie prírodných zdrojov, Odbor geológie a štátnej geologickej
správy, ako dotknutý orgán listom č. 9676/2025-5.1 zo dňa 26.03.2025 konštatuje (uvedená citácia): „Účelom
navrhovanej činnosti je rekonštrukcia a výstavba preložky cesty I/18 Nižný Hrabovec - Strážske a preložky cesty
I/18 a I/74 na úseku Brekov - Strážske - Petrovce n/Laborcom, ktoré sú v súčasnosti vedené cez najviac zastavané
časti sídiel.
Z hľadiska vplyvov na horninové prostredie prípadne stability územia uvádzame, že v predloženom materiáli
sú prezentované charakteristiky geologických pomerov, hydrogeologických pomerov a pôdnych pomerov, ktoré
sú s ohľadom na charakter navrhovanej činnosti dostačujúce. V rámci vplyvov zmeny navrhovanej činnosti na
horninové prostredie vrátane podzemných vôd, potenciálnym zdrojom znečistenia horninového prostredia môže byť
iba havarijná situácia, ktorá má však povahu možných rizík. Nebezpečenstvo úniku kontaminantov do horninového
prostredia bude zabezpečené vykonávaním opatrení v zmysle príslušných noriem a predpisov. Negatívne vplyvy na
horninové prostredie, geomorfologické pomery a nerastné suroviny sú hodnotené ako málo významné, resp. nulové.
Vplyvom zmeny navrhovanej činnosti nedôjde k zmene oproti súčasnému stavu.
Z hľadiska výskytu environmentálnych záťaží oznamuje, že všetky environmentálne záťaže nachádzajúce sa v
predmetnom území sú v predkladanom materiáli opísane dostatočne.
V predmetnom území sa nachádza prieskumné územie (PÚ) „Pavlovce nad Uhom, horľavý zemný plyn“; určené
pre držiteľa prieskumného územia NAFTA a. s., Bratislava, s platnosťou do 3.10.2029. Podľa § 22 ods. 1 zákona č.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
4 / 22
569/2007 Z. z. o geologických prácach (geologický zákon) v znení neskorších predpisov môže ministerstvo lehotu
prieskumného územia predĺžiť.
V predmetnom území sú evidované skládky odpadov tak, ako sú zobrazené na priloženej mape. Ministerstvo
odporúča uvedené skládky odpadov dostatočne zohľadniť.
Záverom konštatujeme, že ministerstvo k predloženému oznámeniu o zmene navrhovanej činnosti nemá zásadné
pripomienky.“
Vyhodnotenie okresného úradu v sídle kraja:
Okresný úrad v sídle kraja vzal stanovisko dotknutého orgánu na vedomie s konštatovaním, že je súhlasné. Dotknutý
orgán k predmetnej činnosti nemá pripomienky. Predmetnú zmenu navrhovanej činnosti nepožaduje posudzovať
podľa zákona o EIA.
5. Ministerstvo vnútra SR, Prezídium Hasičského a Záchranného zboru, odbor požiarnej prevencie, oddelenie
protipožiarnej bezpečnosti stavieb, ako dotknutý orgán listom č. PHZ-OPP4-2025/001908-005 zo dňa 02.04.2025
dospelo k záveru (uvedená citácia):
„Ministerstvo vnútra Slovenskej republiky Prezídium Hasičského a záchranného zboru (ďalej „Prezídium HaZZ“)
k dokumentu zverejnenom v centrálnom informačnom systéme Ministerstva životného prostredia Slovenskej
republiky, na adrese (https://www.enviroportal.sk/eia/detail/i-18-nizny-hrabovec-petrovce-n-laborcom-prelozka-
ietapa- i-18-i-74-str-1) podľa § 3 písm. q) zákona č. 24/2006 Z. z. o posudzovaní vplyvov na životné prostredie
a o zmene a doplnení niektorých zákonov, k predmetnému oznámeniu o zmene navrhovanej činnosti „I/18 Nižný
Hrabovec – Petrovce n/Laborcom, preložka, I. etapa – I/18 a I/74 Strážske – Petrovce n/Laborcom“ v rozsahu svojich
kompetencií a sledovaných záujmov nemá pripomienky.
Vyhodnotenie okresného úradu v sídle kraja:
Okresný úrad v sídle kraja vzal stanovisko dotknutého orgánu na vedomie s konštatovaním, že je súhlasné. Dotknutý
orgán sa k predmetnej činnosti nevyjadruje a nemá ani pripomienky. Predmetnú zmenu navrhovanej činnosti
nepožaduje posudzovať podľa zákona o EIA.
6. Prešovský samosprávny kraj, Odbor strategického rozvoja, ako dotknutý orgán listom č. 03393/2025/DUPaZP-6
zo dňa 25.03.2025 konštatuje (uvedená citácia v skrátenom znení): „K predmetnej zmene navrhovanej činnosti sme
sa vyjadrili v liste č. 03393/2025/DUPaZP-2 zo dňa 05.02.2025 a uvedené stanovisko naďalej platí v plnom rozsahu.“
Prílohou stanoviska bolo aj stanovisko pod ev. č. 03393/2025/DUPaZP-2 zo dňa 05.02.2025, v ktorom sa konštatuje
(uvedená citácia v skrátenom znení): „Pri dodržaní opatrení na zmiernenie nepriaznivých vplyvov navrhovanej
činnosti na životné prostredie, pri dodržaní technických a technologických postupov v zmysle platnej legislatívy
v oblasti všetkých zložiek životného prostredia, na ktoré môže mať navrhovaná činnosť vplyv a rešpektovania
platného ÚPN PSK, ktorý bol schválený dňa 26.08.2019 Zastupiteľstvom Prešovského samosprávneho kraja
uznesením č. 268/2019 a jeho záväznou časťou, ktorá bola vydaná Všeobecne záväzným nariadením Prešovského
samosprávneho kraja č. 77/2019 schváleným Zastupiteľstvom Prešovského samosprávneho kraja uznesením č.
269/2019 s účinnosťou od 06.10.2019 súhlasíme so zmenou navrhovanej činnosti.
„Vzhľadom na obdobie, kedy bola spracovaná dopravno - inžinierska a hluková štúdia a ich aktualizácie je potrebné
ďalšie posudzovanie podľa zákona v predmetných úsekoch ciest 1/18 a 1/74.“
7. Prešovský samosprávny kraj, Odbor strategického rozvoja, ako dotknutý orgán listom č. 03393/2025/DUPaZP-7
zo dňa 04.04.2025 konštatuje (uvedená citácia v skrátenom znení): „Pri dodržaní opatrení na zmiernenie
nepriaznivých vplyvov navrhovanej činnosti na životné prostredie, pri dodržaní technických a technologických
postupov v zmysle platnej legislatívy v oblasti všetkých zložiek životného prostredia, na ktoré môže mať
navrhovaná činnosť vplyv a rešpektovania platného ÚPN PSK, ktorý bol schválený dňa 26.08.2019 Zastupiteľstvom
Prešovského samosprávneho kraja uznesením č. 268/2019 a jeho záväznou časťou, ktorá bola vydaná Všeobecne
záväzným nariadením Prešovského samosprávneho kraja č. 77/2019 schváleným Zastupiteľstvom Prešovského
samosprávneho kraja uznesením č. 269/2019 s účinnosťou od 06.10.2019 a po aktualizácii dopravno – inžinierskeho
prieskumu a hlukovej štúdie súhlasíme so zmenou navrhovanej činnosti.
Opravné stanovisko je vydané na základe ústneho pojednávania podľa § 29 ods. 6 zákona a konzultácie s príslušným
orgánom štátnej správy.“
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
5 / 22
Vyhodnotenie okresného úradu v sídle kraja:
Okresný úrad v sídle kraja berie stanovisko dotknutého orgánu na vedomie s konštatovaním, že súhlasí s ukončením
procesu posudzovania zmeny navrhovanej činnosti za podmienky rešpektovania jeho požiadaviek. Okresný úrad v
sídle kraja vyhodnotil uvedené požiadavky za opodstatnené a zahrnul ich do opatrení záväzného stanoviska.
8. Ministerstvo dopravy SR, útvar vedúceho hygienika rezortu, oddelenie oblastného hygienika Košice, ako dotknutý
orgán listom č. 09494/2025/ÚVHR/21437 zo dňa 12.03.2025 konštatuje (uvedená citácia v skrátenom znení): „MD
SR vo veci posudzovania vplyvov navrhovanej činnosti „I/18 Nižný Hrabovec – Petrovce n/Laborcom, preložka,
I. etapa – I/18 a I/74 Strážske – Petrovce n/Laborcom“ vydalo dňa 19.02.2025 súhlasné záväzné stanovisko pod
evidenčným číslom 09494/2025/ÚVHR/14836, v ktorom odporúča aktualizovať hlukovú štúdiu s identifikovaným
návrhom protihlukových opatrení tak, aby vo vonkajšom chránenom prostredí dotknutých sídiel boli dodržané
prípustné hodnoty pre deň, večer a noc ustanovené vyhláškou MZ SR č. 549/2007 Z. z. ktorou sa ustanovujú
podrobnosti o prípustných hodnotách hluku, infrazvuku a vibrácií a o požiadavkách na objektivizáciu hluku,
infrazvuku a vibrácií v životnom prostredí (ďalej len „MZ SR č. 549/2007 Z.z.“), pri predpokladanom dopravnom
zaťažení.
MD SR trvá na podmienke dodržania povinností budúceho prevádzkovateľa zdroja hluku vyplývajúcich z ustanovení
zákona č. 355/2007 Z. z. o ochrane, podpore a rozvoji verejného zdravia a o zmene a doplnení niektorých zákonov
v znení neskorších predpisov. To znamená, že správca cesty je povinný zabezpečiť, aby expozícia obyvateľov a ich
prostredia bola čo najnižšia a neprekročila prípustné hodnoty pre deň, večer a noc ustanovené vyhláškou MZ SR č.
549/2007 Z. z. MD SR naďalej trvá na záveroch predmetného záväzného stanoviska.“
Prílohou stanoviska bolo aj Záväzné stanovisko pod ev. č. 09494/2025/ÚVHR/14836 zo dňa 19.02.2025 v ktorom
sa konštatuje (uvedená citácia v skrátenom znení): „MD SR v ďalšom stupni posudzovania navrhovanej činnosti
odporúča aktualizovať hlukovú štúdiu s identifikovaným návrhom protihlukových opatrení tak, aby vo vonkajšom
chránenom prostredí dotknutých sídiel boli dodržané prípustné hodnoty pre deň, večer a noc ustanovené vyhláškou
MZ SR č. 549/2007 Z. z. pri predpokladanom dopravnom zaťažení.“
9. Ministerstvo dopravy SR, útvar vedúceho hygienika rezortu, oddelenie oblastného hygienika Košice, ako dotknutý
orgán listom č. 09494/2025/ÚVHR/38742 zo dňa 09.05.2025 konštatuje (uvedená citácia v skrátenom znení): „V
nadväznosti na predmetné oznámenie o zmene a upovedomenie o začatí konania MD SR dňa 12.03.2025 zaslalo na
OÚ Košice vyjadrenie pod evidenčným číslom 09494/2025/ÚVHR/21437, v ktorom potvrdilo platnosť záväzného
stanoviska vydaného v záujme ochrany verejného zdravia. Dňa 30.04.2025 OÚ Košice e-mailom požiadali MD SR
o doplnenie záväzného stanoviska č. 09494/2025/ÚVHR/14836 zo dňa 19.02.2025 a o vyjadrenie, či navrhovaná
činnosť, alebo jej zmena má byť predmetom posudzovania vplyvov na životné prostredie“
“Oznamujeme vám, že MD SR potvrdzuje platnosť záväzného stanoviska č. 0949/2025/ÚVHR/14836 zo dňa
19.02.2025, a netrvá na ďalšom posudzovaní zmeny navrhovanej činnosti „I/18 Nižný Hrabovec – Petrovce n/
Laborcom, preložka, I. etapa – I/18 a I/74 Strážske – Petrovce n/Laborcom“ podľa zákona č. 24/2006 Z. z.“
Zároveň upozorňujeme, že stavebník je povinný podľa § 13 ods. 5 písm. d) zákona č. 355/2007 Z. z. k žiadosti
na vydanie záväzného stanoviska podľa § 13 ods. 3 písm. b) až e) zákona predložiť posúdenie hlukovej záťaže
(aktualizácia hlukovej štúdie), ktorá bude obsahovať návrhy protihlukových opatrení na ochranu vonkajšieho
chráneného prostredia dotknutých sídiel.“
Vyhodnotenie okresného úradu v sídle kraja:
Okresný úrad v sídle kraja berie stanovisko dotknutého orgánu na vedomie s konštatovaním, že súhlasí s ukončením
procesu posudzovania zmeny navrhovanej činnosti za podmienky rešpektovania jeho požiadaviek. Okresný úrad v
sídle kraja vyhodnotil uvedené požiadavky za opodstatnené a zahrnul ich do opatrení záväzného stanoviska.
10. Ministerstvo životného prostredia, Sekcia vôd, ako dotknutý orgán listom č. 12062/2025-4.1 zo dňa 20.03.2025
konštatuje (uvedená citácia v skrátenom znení): „V záverečnej správe z geologickej úlohy I/18 Nižný Hrabovec–
Petrovce nad Laborcom, preložka, AMBERG Engineering Slovakia, s.r.o., 02/2014 (príloha dokumentácie o zmene)
sú uvedené závery a odporúčania pre realizáciu stavby podľa jednotlivých úsekov. Uvedené odporúčania sa týkajú
okrem iného aj úprav terénu a predstavujú zásahy do podložia (napr. hĺbkové zakladanie mostov) t. j. možné
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
6 / 22
ovplyvnenie stavu útvarov podzemných vôd v dotknutej oblasti (napr. zmena smeru prúdenia vody, ap.). V zmysle
§ 5 zákona č. 364/2004 Z. z. o vodách a o zmene zákona Slovenskej národnej rady č. 372/1990 Zb. o priestupkoch v
znení neskorších predpisov (vodný zákon) v znení neskorších predpisov a aktuálnej verzie Vodného plánu Slovenska,
aktualizácia 2021 (https://www.minzp.sk/voda/vodny-plan-slovenska/) navrhovaná činnosť nesmie zhoršiť stav
útvarov podzemnej vody v riešenom území, čo je potrebné zdokumentovať.
Riešené územie stavby nezasahuje do žiadnej vodohospodársky chránenej oblasti, ani do vyhlásených pásiem
hygienickej ochrany podzemných vôd. Vo vzťahu na predmet činnosti počas prípravných prác, resp. samotnej
výstavbe a prevádzke jednotlivých objektov žiadame vytvorenie podmienok za účelom zabránenia úniku
znečisťujúcich látok a zamedzenie rizika ohrozenia dotknutých vodných útvarov. Z hľadiska ochrany vodných
pomerov žiadame o dodržanie vodného zákona s dôrazom na ustanovenia § 39 o zaobchádzaní so znečisťujúcimi
látkami v priamej nadväznosti na vyhlášku č. 200/2018 Z. z., ktorou sa ustanovujú podrobnosti o zaobchádzaní so
znečisťujúcimi látkami, o náležitostiach havarijného plánu a o postupe pri riešení mimoriadneho zhoršenia vôd a tiež
zákona č. 7/2010 Z. z. o ochrane pred povodňami v znení neskorších predpisov, pričom dávame do pozornosti najmä
§ 10 bod 2 písm. d) tohto zákona, podľa ktorého povodňový plán zabezpečovacích prác vypracúva vlastník, správca
a užívateľ stavby, objektu alebo zariadenia, ktoré je umiestnené na vodnom toku alebo v inundačnom území.“
Vyhodnotenie okresného úradu v sídle kraja:
Okresný úrad v sídle kraja berie stanovisko dotknutého orgánu na vedomie s konštatovaní, že je súhlasné. Dotknutý
orgán nepožaduje posudzovanie podľa zákona o posudzovaní vplyvov za dodržania vyššie uvedených podmienok,
ktoré okresný úrad v sídle kraja nezahrnul do podmienok záväzného stanoviska, nakoľko podmienky a povinnosti
vyplývajúce z dodržiavania všeobecne platných záväzných predpisov je povinný pri realizácií a prevádzke zmeny
navrhovanej činnosti navrhovateľ dodržiavať.
V rámci zisťovacieho konania bolo doručené jedno nevyžiadané stanovisko v zmysle § 29 ods. 5 zákona o
posudzovaní vplyvov od Združenia domových samospráv, Rovnianková 14, P. O. BOX 218, 851 02 Bratislava
(ďalej len „ZDS“) listom zo dňa 09.02.2025 (elektronickou poštou - emailom) s nasledovnými pripomienkami, ktoré
okresný úrad v sídle kraja uvádza v skrátenej verzii (iba pripomienky), a v ktorom ZDS požaduje:
1. Okresný úrad konštatuje, že stanovisko uvedené v tomto bode má len všeobecný charakter, upozorňujúci na
právne postavenie ZDS a to citovaním ustanovení jednotlivých právnych predpisov (ústava SR, zákon č. 17/1992
Zb. o životnom prostredí,...). Zároveň požiadavku, aby „úrad vo výsledku zisťovacieho konania záväzným a
vymožiteľným spôsobom určil, akým spôsobom si bude zainteresovaná verejnosť (správne má byť „dotknutá
verejnosť“) realizovať svoje právo podľa čl. 6 ods. 4 Aarhurského dohovoru v následných povoľovacích konaniach,
okresný úrad v sídle kraja vzhľadom na predmet zisťovacieho konania, vyhodnotil ako bezpredmetnú.
2. „Žiadame úrad posudzovania vplyvov na životné prostredie, aby medzi hlavnými dôvodmi rozhodnutia o
tom, či sa bude navrhovaná činnosť, resp. jej zmena posudzovať bolo zrozumiteľne vysvetlené, ktoré zákonné
kritérium alebo kritéria boli pre takéto rozhodnutie určujúce a aby medzi týmito hlavnými dôvodmi bolo aj právne
vyhodnotenie týchto zákonných kritérií podľa osobitných predpisov regulujúcich tú zložku životného prostredia,
ktorá je predmetom týchto kritérií.“
Vyhodnotenie okresného úradu v sídle kraja:
Okresný úrad v sídle kraja uvádza, že pri posudzovaní zmeny navrhovanej činnosti postupoval podľa zákona o
EIA a samotnú činnosť vyhodnotil podľa kritérií prílohy č. 10 k zákonu. Taktiež navrhovateľom boli v oznámení
o zmene navrhovanej činnosti dostatočne a zrozumiteľne identifikované a vyhodnotené hlavné vplyvy na životné
prostredie, vrátane súčasného stavu životného prostredia v hodnotenom území podľa kritérií prílohy č. 10 k zákonu o
EIA. Zmena navrhovanej činnosti nie je zdrojom znečisťujúcich ani toxických látok. Navrhovaná verejnoprospešná
stavba v predmetnom úseku bude realizovaná v prospech funkcií potrebných pre dotknuté obyvateľstvo, dôjde k
odkloneniu dopravy mimo najviac zastavané obývané časti dotknutých obcí a mesta Strážske, Nová komunikácia
bude bezpečná a pohodlná spĺňajúca príslušné parametre a nové normy pre navrhovanú kategóriu cesty. Navrhované
stavebno – technické riešenie stavby vrátane nových mostných objektov a mimoúrovňových križovatkových uzlov
reflektuje na súčasný a plánovaný urbanizmus daného územia, vplyv zmeny navrhovanej činnosti na obyvateľstvo
bude dlhodobý, prospešný a pozitívny. Výstavbou navrhovanej investičnej činnosti dôjde k realizácii stavby, ktorá
bude spĺňať bezpečnostné a hygienické limity. Vychádzajúc z vyššie uvedeného okresný úrad v sídle kraja konštatuje,
že navrhovateľ podal dostatok informácií k environmentálnym vplyvom, k environmentálnym cieľom zmeny
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
7 / 22
navrhovanej činnosti a taktiež k opatreniam zmierňujúcim zásah do životného prostredia. Vzhľadom na uvedené
vyhodnotil okresný úrad v sídle kraja túto pripomienku za neopodstatnenú.
3. “Žiadame kumulatívne a synergické vplyvy na životné prostredie vyhodnotiť zákonom predpokladaným
spôsobom v zmysle § 12 zákona o životnom prostredí v spojení s § 29 zákona o posudzovaní vplyvov na
životné prostredie s to porovnaním predpokladaných kumulatívnych hodnôt zaťaženia životného prostredia faktormi
meranými v technických jednotkách a ich porovnaním s prahovými hodnotami podľa regulačných normatívov
osobitných právnych predpisov chrániacich životné prostredie alebo jeho zložky.“
Vyhodnotenie okresného úradu v sídle kraja:
Kumulatívne vplyvy sú popísané v kap. IV/6. na str. 58 Oznámenia o zmene navrhovanej činnosti. Čo sa týka
zmierňujúcich opatrení, navrhovaná stavba bude realizovaná s dodržaním príslušných opatrení počas samotnej
výstavby a prevádzky stavby (projekt organizácie výstavby, projekt monitoringu). Stavba sa bude realizovať
na základe projektu organizácie výstavby a v súlade s podmienkami stavebného povolenia. V rámci stavby je
spracovaný projekt monitoringu zložiek ŽP (povrchové vody, podzemné vody, hluk). Vplyvy navrhovanej stavby
sú popísané v kap. IV Oznámenia o zmene navrhovanej činnosti, navrhovaná stavba nemá negatívny vplyv na
chránené územia ani územia zaradené do európskej sústavy chránených území Natura 2000. V rámci zisťovacieho
konania zmeny navrhovanej činnosti bolo teda zohľadnené aj hodnotenie kumulatívnych a synergických vplyvov. Z
hodnotenia týchto vplyvov, ako aj z ich vzájomného spolupôsobenia sa nepredpokladá, resp. nebolo identifikované
významné negatívne synergické a kumulatívne pôsobenie, ktoré by malo za následok významné zhoršenie stavu
životného prostredia a zdravia obyvateľov v danom území. Vzhľadom na uvedené vyhodnotil okresný úrad v sídle
kraja túto pripomienku za neopodstatnenú.
4.
a) „Žiadame identifikovať všetky významné krajinné prvky dotknuté navrhovanou činnosťou, resp. jej zmenou, ako
vysvetlenie, akým spôsobom sa chránia a zachovávajú ich ekostabilizačné funkcie. Ďalej žiadame identifikovať
územné systémy ekologickej stability dotknuté navrhovanou činnosťou, resp. jej zmenou, ako aj vysvetlenie, akým
spôsobom sa zachováva alebo zlepší ekologická stabilita územia a aké opatrenia sú v tomto smere navrhnuté“.
Vyhodnotenie okresného úradu v sídle kraja:
Okresný úrad v sídle kraja uvádza, že všetky významné krajinné prvky, územné systémy dotknuté posudzovanou
činnosťou sú navrhovateľom identifikované a popísané na str. 34-36 kap. 6.2.3. a str. 54 predloženého Oznámenia
o zmene navrhovanej činnosti, kde je uvedený popis prvkov ÚSES aj s grafickým zobrazením (viď. mapa č.1 v
prílohách Oznámenia o zmene navrhovanej činnosti). Zároveň uvádzame, že zmena navrhovanej činnosti tieto prvky
rešpektuje.
b) „Žiadame informáciu o potrebe výrubového povolenia, v prípade jeho potreby žiadame vyhodnotenia
odôvodneného prípadu výrubu, vyhodnotenie ekologickej a estetickej funkcionality drevín určených na výrub,
ako aj ich význam pre životné prostredie; ďalej aj vyhodnotenie spoločenskej hodnoty drevín určených na výrub,
ako aj vyhodnotenie výrubu z hľadiska regulácie Územným plánom a Dokumentom starostlivosti o dreviny. Ako
zmierňujúce a kompenzačné opatrenia žiadame vyhodnotiť návrh náhradnej výsadby.“
Vyhodnotenie okresného úradu v sídle kraja:
Informácie o súčasnej vegetácii a potrebe výrubu sú uvedené na str. 27-28 predloženého Oznámenia o zmene
navrhovanej činnosti. Zároveň je jeho súčasťou aj dokumentácia - Inventarizácia a spoločenské ohodnotenie drevín
(Vodné zdroje, s.r.o.). Nová zeleň bude realizovaná ako zatrávnenie svahov a výsadba stromov a kríkov bude riešená
mimo samotného cestného telesa v okách mimoúrovňových križovatiek, teda výsadba zelene bude rešpektovať
príslušné STN normy a záväzné predpisy, nakoľko ide o líniovú 2 pruhovú cestnú komunikáciu.
Okresný úrad v sídle kraja zároveň k tejto pripomienke uvádza, že posúdenie dôvodnosti a opodstatnenosti výrubu
drevín, ktoré sú v kolízii so zmenou navrhovanej činnosti, ako aj uloženie primeranej náhradnej výsadby, resp.
uloženie finančnej náhrady, ako aj ďalších opodstatnených podmienok sú predmetom osobitného výrubového
konania. Zároveň uloženie primeranej náhradnej výsadby, resp. finančnej náhrady za výrub drevín je povinnosť
konajúceho správneho orgánu vyplývajúcou z ustanovenia § 48 ods. 1 zákona o ochrane prírody a krajiny.
c) „Osobitne žiadame vyhodnotiť vplyvy na nadradenú infraštruktúru (vodovod, kanalizácia, dopravná sieť); za
týmto účelom požiadať mesto/obec o informáciu o pláne a časovom rámci ich rozvoja. V tomto kontexte je
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
8 / 22
potrebné spracovať a analyzovať krajinotvorný koncept zasadený do územnoplánovacej dokumentácie (mapových
podkladov), z ktorých by bolo zrejmé ako priestorové vedenie a napojenie (ako aj ďalšie priestorové a funkčné
súvislosti), na ktoré by sa dali aplikovať kapacitné ukazovatele, ako aj ďalšie ukazovatele podľa osobitných právnych
predpisov vyhodnocujúcich prahové hodnoty miery zaťaženia daného územia predmetnou ľudskou činnosťou. Je
potrebné spracovať a analyzovať dopravno-kapacitné vyhodnotenie širších dopravných súvislostí; rovnako ako
vyhodnotenie kapacitných možností ďalšej technickej infraštruktúry.“
Vyhodnotenie okresného úradu v sídle kraja:
Okresný úrad v sídle kraja konštatuje, že nie je dôvod spracovať a analyzovať vyhodnotenie kapacitných možností
technickej infraštruktúry (voda, kanalizácia) o ktoré žiada ZDS. Podmienky prevádzkovania navrhovanej činnosti
vo vzťahu k ochrane vôd budú predmetom podmienok dotknutých orgánov v ďalšom povoľovacom konaní. Pre
stavbu "Cesta I/18 Nižný Hrabovec-Petrovce nad Laborcom" bolo vydané Rozhodnutie o umiestnení líniovej stavby,
Krajským stavebný úradom v Košiciach, číslo: 2010/00673, zo dňa 27.10.2010, ktoré nadobudlo právoplatnosť
dňa 6.12.2010). V rámci predloženého projektu riešeného v DSP dochádza k optimalizácii smerového a výškového
riešenia líniovej stavby, optimalizácii návrhu mostných objektov, k optimalizácii návrhu cestných telies na základe
výsledkov IGHP, doplnenie preložiek inžinierskych sietí, atď. Predložený projekt nemení koridor komunikácie oproti
vydanému ÚR. V rámci ÚR sa v existujúcim sieťam vyjadrili ich správcovia. Stavba je územne povolená.
Zároveň máme za to, že Krajinotvorný koncept nie je predmetom posudzovania vplyvov. Navrhovaná stavba
kopíruje niveletu daného územia, nevytvára v území výškovú dominantu (viď. vplyvy str.54 Oznámenia o zmene
navrhovanej činnosti). Stavba nemení koridor oproti vydanému ÚR. Súčasťou stavby je dopravno-kapacitné
posúdenie, ktoré bude v rámci povoľovania stavby aktualizované, čo okresný úrad v sídle kraja zahrnul do
podmienok rozhodnutia.
d), e), f) „Požiadavka na vypracovanie odborného, resp. znaleckého posudku.“
Vyhodnotenie okresného úradu v sídle kraja:
Na stavbu bolo vydané ÚR, pričom sa vyjadril k predmetnej stavbe aj dotknutý orgán štátnej vodnej správy. Vplyvy
na vodné pomery sú popísané na str. 50 predloženého Oznámenia o zmene navrhovanej činnosti. Stavba sa bude
realizovať na základe projektu organizácie výstavby a v súlade s podmienkami stavebného povolenia. V rámci stavby
je spracovaný projekt monitoringu zložiek ŽP (povrchové vody, podzemné vody, hluk). Vplyvy na hlukové pomery
a obyvateľstvo sú popísané na str. 45, resp. 49, Oznámenia o zmene navrhovanej činnosti, súčasťou Oznámenia o
zmene navrhovanej činnosti je aj hluková štúdia, ktorá bude v rámci povoľovania stavby aktualizovaná, čo okresný
úrad v sídle kraja zahrnul do podmienok rozhodnutia. A stavba nie je zdrojom elektromagnetického žiarenia, preto
je táto požiadavka ZDS nedôvodná.
Výsledkom posudzovania navrhovanej činnosti je záväzné stanovisko zo zisťovacieho konania, nie odborné alebo
znalecké posúdenie daného zámeru. Z tohto dôvodu je požiadavka na vypracovanie odborného alebo znaleckého
posudku v súvislosti s vyhodnotením a preukázaním dobrého stavu vôd a požiadavka na vyhodnotenie prípadných
zdrojov elektromagnetického žiarenia, či emisno – imisné posúdenie relevantná až v nasledujúcom stavebnom
konaní, resp. v súvisiacich povoľovacích konaniach, ak tak určí povoľujúci orgán.
5. Špecifické otázky a požiadavky týkajúce sa navrhovanej činnosti, resp. jej zmeny
6. „Vo všeobecnosti požadujeme realizáciu tzv. dažďových záhrad. Uvedené žiadame subsumovať pod cestnú zeleň
podľa § 14 Cestného zákona.
- Žiadame použiť na konštrukciu ciest vodopriepustné asfalty a betóny s prímesou recyklovaných plastov.
- Popri ceste realizovať cestnú alej.
- Žiadame cestu elektrifikovať a prispieť tak k budúcnosti európskej elektromobility.
- Žiadame, aby súčasťou stavby a architektonického stvárnenie verejných priestorov v podobe fasády,, exteriérov
a spoločných interiérových prvkov bolo aj nehnuteľné umelecké dielo neoddeliteľné od samotnej stavby;
najvhodnejšie sú na to mostné a viaduktové objekty.
- Žiadame mostné objekty umelecky dotvoriť, napr. ako grafitti alebo kocky LEGO (https://
www.thisiscolossal.com/2012/07/street-artist-megx-creates-giant-lego-bridge-in-germany/):.“
Vyhodnotenie okresného úradu v sídle kraja:
Dažďové záhrady v rámci projektu navrhovateľ nenavrhuje.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
9 / 22
Navrhované sú vsakovacie priekopy pozdĺž telesa cesty. Konštrukcia vozovky je navrhovaná na základe platných
noriem a technických predpisov na základe uvažovaného zaťaženia vozovky. Recyklované plasty nie sú v daných
materiáloch povolené.
Cestnú alej popri cesty nie je v zmysle platných predpisov možné osadiť. Sadové úpravy budú realizované ako
zatrávnenie svahov a výsadba stromov a kríkov bude riešená mimo cestného telesa v okách mimoúrovňových
križovatiek.
Elektrifikácia cesty rovnako aj umelecké dotvorenie mostných objektov je neopodstatnená požiadavka. Uvedené
prvky sú výlučne na rozhodnutí navrhovateľa
Okresný úrad v sídle kraja konštatuje, že v rámci zisťovacieho konania predloženej zmeny navrhovanej činnosti
postupoval podľa zákona o EIA, primerane použil podľa § 29 ods. 15 zákona o posudzovaní vplyvov kritériá pre
zisťovacie konanie uvedené v prílohe č. 10 tohto zákona o posudzovaní vplyvov, súčasne pritom prihliadal aj na
stanoviská doručené podľa § 29 ods. 4 zákona o posudzovaní vplyvov k posudzovanej navrhovanej činnosti a
rozhodol tak ako je uvedené vo výrokovej časti tohto záväzného stanoviska zo zisťovacieho konania.
I. Povaha a rozsah navrhovanej činnosti
1. Rozsah navrhovanej činnosti
Účelom navrhovanej činnosti je rekonštrukcia a výstavba preložky cesty I/18 Nižný Hrabovec - Strážske a preložky
cesty I/18 a I/74 na úseku Brekov - Strážske - Petrovce n/Laborcom, ktoré sú v súčasnosti vedené cez najviac
zastavané časti sídiel s cieľom:
• zlepšenia dopravno-prevádzkových podmienok a technického stavu v predmetnom úseku štátnej cesty I/18 v
smerovom a šírkovom usporiadaní, nakoľko nespĺňa normou požadované parametre,
• riešenia odklonu najmä tranzitnej dopravy mimo intravilány dotknutých obcí,
• zvýšenia plynulosti, rýchlosti a bezpečnosti cestnej premávky na ceste I/18 a I/74, ako aj v meste Strážske,
• zníženia negatívnych vplyvov prevádzky cestnej premávky na životné prostredie dotknutých sídelných útvarov.
Navrhovaná líniová stavba bude kapacitne vyhovujúca požiadavkám dopravného prúdu, dopravne, prevádzkovo,
technicky výhodná a investične realizovateľná a prijateľná z hľadiska vplyvov na obyvateľstvo a životné prostredie,
ako aj z hľadiska plánovaného rozvoja dotknutých sídelných útvarov.
Navrhovaná stavba bola posúdená podľa zákona o EIA. Proces posudzovania vplyvov na životné prostredie bol
ukončený Záverečným stanoviskom MŽP SR (Číslo: 9530/07 -3.4/ml, zo dňa 7.1.2008).
Následne bolo pre stavbu „Cesta I/18 Nižný Hrabovec-Petrovce nad Laborcom“ vydané Rozhodnutie o umiestnení
líniovej stavby (Krajský stavebný úrad v Košiciach, Číslo: 2010/00673, zo dňa 27.10.2010, právoplatné dňa
6.12.2010).
V rámci predloženého projektu riešeného v DSP dochádza k optimalizácii stavebno – technického riešenia stavby,
optimalizácii návrhu mostných objektov, resp. ich potrebnej rekonštrukcie, optimalizácii návrhu cestných telies
na základe výsledkov IGHP, doplnenie preložiek inžinierskych sietí, atď. Predložený projekt nemení koridor
komunikácie oproti ÚR, ani nemení podmienky Záverečného stanoviska MŽP SR (Číslo: 9530/07 -3.4/ml, zo dňa
7.1.2008).
Navrhovaná stavba sa skladá z 2 častí/celkov:
A. Prvá časť zahŕňa preložku cesty I/18 od kum km 285,740 po kum km 286,480 a rekonštrukciu cesty I/18 od kum
km 286,480 po kum km 287,725 pasportu I/18.
B. Druhá časť stavby zahŕňa preložku cesty I/74 a cesty I/18 v smere od Humenného/Brekova po Petrovce nad
Laborcom od kum km 1,617 cesty I/74 po kum km 300,535 cesty I/18.
A.
Preložka cesty I/18 v kum km 285,740 – 286,480
Preložka cesty I/18 sa navrhuje ako obojsmerná dvojpruhová komunikácia v kategórii C11,5/80, okrem úseku, ktorý
je navrhnutý v koridore jestvujúcej cesty, kde návrhové parametre pozdĺžneho sklonu zodpovedajú kategórii C
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
10 / 22
11,5/60. Začiatok preložky cesty I/18 začína pred mestom Strážske v kum km 285,740 (staničenie km 0,000), koniec
preložky 1. časti sa nachádza v kum km 286,480 (staničenie km 0,753 881).
Prvá časť preložky I/18 využíva koridor existujúcej cesty, pričom smerový a výškový návrh trasy využíva v
maximálnej miere existujúcu cestu, aby sa predišlo zásahom a záberom do lesných pozemkov. Navrhovaná trasa
preložky križuje železničnú trať č. 193 Prešov – Humenné novým cestným mostom. Celková dĺžka preložky cesty
I/18 je na úrovni 0,753 km.
Rekonštrukcia cesty I/18 v kum km 286,480 – 287,725
Rekonštrukcia cesty I/18 sa navrhuje ako obojsmerná dvojpruhová komunikácia v kategórii C 9,5/60(80). Začiatok
rekonštrukcie cesty I/18 začína v kum km 286,480 a koniec úseku sa nachádza v kum km 287,725. V riešenom úseku
smerový a výškový návrh trasy využíva v maximálnej miere existujúcu cestu, aby sa predišlo zásahom a záberom
do lesných pozemkov. Navrhovaná trasa preložky križuje úrovňovo železničnú trať. Návrh rekonštrukcie cesty I/18
v tomto úseku zachováva napojenia na všetky jestvujúce poľné zjazdy a križovania. Celková dĺžka riešeného úseku
cesty I/18 je 1,236 290 km.
Celková dĺžka riešeného úseku 1. časti predstavuje spolu 1,990 171 km (preložka + rekonštrukcia cesty I/18).
Zmeny oproti dokumentácii na územné rozhodnutie (DSZ, DÚR, 2008):
Počas spracovania DSP predmetnej stavby boli navrhnuté nasledovné zmeny oproti DÚR:
Dôvody zmien :
- optimalizácia smerového a výškového vedenia,
- zmena STN 73 6101 k 09.2009,
- optimalizácia návrhu mostných objektov,
- optimalizácia návrhu cestných telies na základe výsledkov IGHP.
Smerové vedenie trasy ciest I/18
• začiatok preložky cesty I/18 sa presúva do kum km 285,740,
• preložka cesty I/18 sa končí v kum km 286,480 existujúcej cesty I/18 odkiaľ sa pokračuje rekonštrukciou existujúcej
cesty I/18 v smere na mesto Strážske (SO 101-20). (Pôvodne navrhovaná preložka cesty I/18 južným smerom na
objekt mimoúrovňovej križovatky SO 102-00 sa vypúšťa z dôvodu zmeny smerového vedenia smerom na mesto
Strážske). Začiatok preložky cesty I/18 je navrhnutý pre návrhovú rýchlosť 60 km/hod z dôvodu využitia menšieho
polomeru smerového oblúka, tak aby sa plynule prepojila existujúca cesta s križovaním s prístupovou komunikáciou
k areálu EBA.
Výškové vedenie trasy ciest I/18
• výškové vedenie sa upravilo z dôvodu napojenia na existujúcu cestu I/18 a prístupovú
komunikáciu k areálu EBA.
Vypustené úpravy mostných objektov z dôvodu posunu začiatku preložky cesty I/18:
SO 201-00 Úprava mosta na ceste I/18 v km 0,398 na Hraboveckom potoku
SO 202-00 Most na ceste I/18 v km 0,457 nad železničnou traťou Prešov – Humenné
SO 203-00 Úprava mosta na ceste I/18 v km 1,169
SO 204-00 Most na ceste I/18 v km 2,128 nad železničnou traťou Prešov – Humenné
SO 205-00 Úprava mosta na ceste I/18 v km 2,268
206-00 :
• zmena oproti DÚR spočíva v úprave nivelety cesty I/18 na základe čoho sa museli upraviť aj násypové kužele
mostného objektu a technické riešenie mosta,
• na základe pripomienok bola doplnená aj protidotyková ochrana na moste riešená v objekte SO 206-01.
219-00:
• doplnený objekt rekonštrukcie mosta M6854 na ceste I/18.
517-00:
• doplnený objekt ochrany vodovodu v km 1,058 vyvolaný zmenou smerového vedenia úpravy cesty I/18.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
11 / 22
715-00:
• doplnený objekt ochrany plynovodu STL v km 1,216 vyvolaný zmenou smerového vedenia úpravy cesty I/18.
Smerové a výškové vedenie trasy zohľadňuje územné plány obcí, geomorfologický tvar územia, existujúci
komunikačný systém v danom území, existujúcu trať ŽSR (výhľadovo elektrifikovaná a dvojkoľajná), prietočné
profily vodných tokov, atď.
B.
Preložka cesty I/74 a cesty I/18 v smere od Humenného/Brekova po Petrovce nad Laborcom
od kum km 1,617 cesty I/74 po kum km 300,535 cesty I/18.
Trasa preložky cesty I/74 začína južne od mesta Strážske v MÚK ciest I/18 a I/74 prechádza severným smerom popri
priemyselnej zóne mesta a areálu ČOV a následne sa napája na existujúcu cestu I/74 severne od mesta Strážske.
Trasa prechádza rovinatým územím. Trasa preložky cesty I/18 začína južne od mesta Strážske v MÚK ciest I/18 a
74 (staničenie km 5,750), následne pokračuje južným smerom, kde 2x križuje dvojité vedenie 110kV a 1x vedenie
220kV, križuje jestvujúcu cestu III/3731 a prikláňa sa k železničnej trati č.191. Od km 9,200 preložka cesty I/18
je vedená v súbehu s železničnou traťou č.191 v smere na Michalovce, pričom ešte križuje v obci Nacina Ves
jestvujúcu cestu III/3734, poľnú cestu v km 11,464, potok Duša v km 12,167, miestnu komunikáciu v obci Petrovce
n /Laborcom. Na konci úpravy sa mierne odkláňa od železnice a napája na jestvujúcu cestu I/18 do jestvujúcej
priesečnej križovatky (Suché - Topoľany).
Preložka cesty I/18 sa navrhuje ako obojsmerná dvojpruhová komunikácia v kategórii C11,5/80(60). Začiatok
preložky cesty I/18 začína južne od mesta Strážske v km 5,750, koniec preložky 2. časti sa nachádza v km 15,704
189 (kum km 300,535). Celková dĺžka riešeného úseku 2. časti je 9,954 20 km.
Preložka cesty I/74 sa navrhuje ako obojsmerná dvojpruhová komunikácia v kategórii C11,5/80. Začiatok preložky
cesty I/74 začína južne od mesta Strážske v Mimoúrovňovej križovatke ciest I/18 a I74 (objekt SO 102-00) koniec
preložky sa nachádza v km 2,985 891 (kum km 1,617 existujúcej cesty). Celková dĺžka riešeného úseku 2,985 891
km.
Zmeny oproti dokumentácii na územné rozhodnutie (DÚR):
Počas spracovania DSP predmetnej stavby boli navrhnuté nasledovné zmeny oproti DÚR:
Dôvody zmien:
- optimalizácia smerového a výškového vedenia,
- zmena STN 73 6101 k 09.2009,
- optimalizácia návrhu mostných objektov,
- optimalizácia návrhu cestných telies na základe výsledkov IGHP.
Smerové vedenie trasy ciest I/18
• začiatok preložky cesty I/18 sa presúva do km 5,750,
• preložka cesty I/18 sa končí v km 15,704 189. Pôvodne navrhovaná preložka cesty I/18 južným smerom na objekt
mimoúrovňovej križovatky SO 102-00 sa vypúšťa z dôvodu zmeny smerového vedenia smerom na mesto Strážske.
Výškové vedenie trasy ciest I/18
• výškové vedenie sa upravilo z dôvodu dodržania podmienok pre odvodnenie ciest, z dôvodu križovania sa s inými
cestami a potreby zachovania podjazdných výšok v daných miestach.
Zmena typu križovatky s cestou III/3731
• na základe požiadavky navrhovateľa a nízkej intenzity dopravy na ceste III/3731 bola navrhnutá priesečná
križovatka ciest I/18 a III/3731 namiesto mimoúrovňovej križovatky.
Ďalšie úpravy:
• úprava smerového vedenia cesty I/74 z dôvodu umiestnenia existujúceho židovského cintorína,
• objekt SO 107-00 je skrátený cca 20 m z dôvodu zabezpečenia vstupu na súkromný pozemok,
• doplnenie preložiek inžinierskych sietí.
2. Súvislosť s inými činnosťami
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
12 / 22
Cesta I/18 je súčasťou cestnej siete SR v smere západ-východ so začiatkom v Žiline a následne prechádza
mestami Poprad – Prešov – Vranov n/T – Michalovce, kde sa napája na cestu I. triedy č. 19 (E50). Cesta je
súčasťou základného komunikačného systému a spája okresné mestá a obce východného Slovenska. Súčasná cesta
I/18 prechádza centrálnou časťou mesta Strážske a prieťahom obcí v smere na Michalovce, ktorá nevyhovuje
svojimi parametrami, výškovým a smerovým vedením, atď., čo negatívne vplýva na životné prostredie dotknutých
obyvateľov sídiel v predmetnom posudzovanom úseku trasy komunikácie. Predložený projekt sa dotýka aj úseku
cesty I/74 v dĺžke 2,98 km od Strážskeho v severnom smere do Brekova.
3. Požiadavky zmeny navrhovanej činnosti na vstupy
• Záber pôdy
V súvislosti s realizáciou zmeny navrhovanej činnosti dôjde k trvalým a dočasným záberom poľnohospodárskej a
sčasti lesnej pôdy. Stavba vyžaduje trvalý záber pôdy o výmere cca 65,9 ha (z toho poľnohospodárska pôda 53,26
ha, lesná pôda 2,39 ha, ostatné plochy 10,20 ha), dočasný záber o výmere cca 23,2 ha. Oproti pôvodne posudzovanej
činnosti (PPF: 39,15 ha, LPF: 4,53 ha) došlo v rámci stavby k miernemu zvýšeniu záberu PPF a zároveň zníženiu
záberu LPF a to z dôvodu optimalizácie stavby a bližšej špecifikácii jednotlivých objektov stavby riešených v stupni
DÚR a DSP. Navrhovaná stavba má vydané právoplatné ÚR. Po ukončení výstavby stavby dôjde k rekultivácii
dotknutých plôch dočasných záberov, stavebných dvorov, depónií, atď.
• Zásobovanie vodou
Zmena navrhovanej činnosti oproti pôvodne posudzovanému technickému riešeniu stavby nevyvoláva významné
dodatočné požiadavky na dodávky pitnej vody. Počas výstavby zmeny budú zariadenia staveniska zásobované pitnou
vodou z miestnych zdrojov (verejný vodovod), nepôjde o významné odbery.
• Elektrická energia
Zmena navrhovanej činnosti oproti pôvodne posudzovanému technickému riešeniu stavby nevyvolá významné
dodatočné požiadavky na nové energetické zdroje. Pre zriadenie stavebných dvorov so súvisiacimi sociálnymi,
prevádzkovými a technologickými zariadeniami, bude využívaná el. energia z miestnych rozvodov.
• Suroviny
Na výstavbu navrhovanej stavby budú potrebné hlavné suroviny: kamenivo a štrkopiesky pre konštrukciu vozovky
a pre betónové konštrukcie, asfalty pre konštrukciu vozoviek, oceľ pre zvodidlá a výstuž, cement do betónov a
násypový materiál. Pre etapu prevádzky sa počíta s potrebou surovín na údržbu vozovky (asfalt, posypový materiál
na zimné obdobie a pod.). V súvislosti s realizáciou navrhovanej činnosti sa oproti pôvodnému technickému riešeniu
stavby významne zvýšená potreba hlavných surovín nepredpokladá.
Pre výstavbu cestného telesa je potrebné zabezpečiť vhodný násypový materiál, nakoľko je predpokladaný celkový
nedostatok násypu. Nedostatok násypového materiálu sa uvažuje zabezpečiť aj z existujúcich lomov pri Vranove
n/T – v obci Jusková Voľa, Vechec a pri Strážskom – v obci Brekov a Oreské, čo bude spresnené stavebníkom v
rámci stavebnej činnosti líniovej stavby. V rámci stavby bude potrebné riešiť aj maximálne využitie výkopových
zemín do násypov.
Presný spôsob získavania surovín a materiálov pre výstavbu zmeny navrhovanej činnosti bude špecifikovaný
dodávateľom stavby.
Stavebné dvory budú zriaďované mimo zastavané časti dotknutých sídiel. Prístup k stavebným dvorom bude
zabezpečený prostredníctvom existujúcej dopravnej siete (cesta I/18, I/74, poľné cesty, účelové komunikácie, atď.).
Plochy stavebných dvorov budú využívané aj na umiestnenie zemníkov so zhrnutou ornicou. Zemníky budú
v ďalších fázach výstavby využívané k rekultiváciám násypov, resp. k zahumusovaniu svahov komunikácie
po ukončení stavebných prác. Humusový horizont bude poskytnutý poľnohospodárskym subjektom pôsobiacim
v predmetnom území, resp. bude s ním nakladané v súlade s rozhodnutím príslušného orgánu ochrany
poľnohospodárskej pôdy podľa § 20 zákona č. 220/2004 Z. z. o ochrane a využívaní poľnohospodárskej pôdy v
znení neskorších predpisov.
• Nároky na dopravu
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
13 / 22
Počas výstavby zmeny navrhovanej činnosti
V etape výstavby zmeny navrhovanej činnosti budú v danom území kladené dopravné nároky na existujúcu dopravnú
infraštruktúru v súvislosti so zásobovaním stavby surovinami, presunom násypových materiálov a pod. Presun hmôt
a mechanizmov a prístup v stavebným dvorom sa bude realizovať prevažne po existujúcej ceste I/18 a I/74, čo bude
bližšie špecifikované v pláne organizácie výstavby (POV) a pláne organizácie dopravy (POD), resp. bude spresnené
samotným stavebníkom stavby.
Počas výstavby zmeny navrhovanej činnosti dôjde k dočasnému obmedzeniu cestnej premávky na existujúcich
dopravných koridoroch (cesta I/18, I/74). K tomuto bodu konštatujeme, že charakter navrhovanej stavby umožňuje
jej etapovitú výstavbu podľa potreby a stavu prípravy investičnej činnosti.
V rámci realizácie stavby budú použité všetky potrebné bezpečnostné prvky a dopravné značenie v súlade s
predpismi tak, aby bola maximálne zabezpečená plynulosť súvisiacej dopravy a bezpečnosť ďalších účastníkov
dopravnej prevádzky.
• Nároky na pracovné sily
Potrebný počet pracovníkov zabezpečí budúci zhotoviteľ stavby.
4. Údaje o výstupoch zmeny navrhovanej činnosti
• Ovzdušie
Vzhľadom na trasovanie navrhovanej líniovej stavby mimo najviac obývané urbanizované územia dotknutých sídiel
v predmetných úsekoch ciest I/18 a I/74 konštatujeme, že prevádzka zmeny navrhovanej činnosti bude mať únosný
vplyv na zdravie okolitého obyvateľstva a životné prostredie. Zmena navrhovanej činnosti bude prevádzkovaná v
súlade so všeobecne platnými predpismi v oblasti ochrany ovzdušia.
Počas stavebnej činnosti je predpoklad tvorby zvýšenej prašnosti z dôvodu činnosti stavebných strojov a
mechanizmov. Zvýšená prašnosť môže byť vhodnými stavebnými postupmi a opatreniami premietnutými v projekte
organizácie výstavby na stavenisku minimalizovaná, pôjde o vplyvy dočasné, krátkodobé vzťahujúce sa na etapu
výstavby, s lokálnym pôsobením s rôznou intenzitou pôsobenia.
• Vody z povrchového odtoku
Počas prevádzky zmeny navrhovanej činnosti budú ako odpadové vody produkované odpadové vody z povrchového
odtoku z telesa navrhovanej komunikácie (kat. C 11,5/80 (60)).
Počas výstavby zmeny navrhovanej činnosti
Počas výstavby mostných objektov zmeny navrhovanej činnosti môžu vzniknúť v minimálnom rozsahu riziká /
nehody súvisiace priamo so stavebnou činnosťou v kontakte s vodnými tokmi (potok Duša, úprava Strážskeho potoka
v dĺžke 122 m - zabezpečenie prietoku Q100), ako napr.: únik ropných látok, olejov z hydraulických častí stavebných
mechanizmov, a pod. Ich eliminácia je podmienená pravidelnou kontrolou technického stavu mechanizačných a
dopravných prostriedkov, ako aj dôsledným dodržiavaním platných stavebných, technologických, organizačných a
bezpečnostných predpisov súvisiacich s navrhovaným druhom činnosti.
Počas prevádzky navrhovanej činnosti
V etape prevádzky navrhovanej činnosti budú odvádzané len dažďové vody. Dažďové vody z povrchového odtoku
z telesa komunikácie (I/18, I/74) budú odvedené jej priečnym a pozdĺžnym sklonom cez nespevnenú krajnicu a
násypové svahy do vsakovaco – odparovacích priekop, resp. uličných vpustov a cestnej kanalizácie.
Odlučovače ropných látok
V rámci stavby bude záchyt dažďových vôd z komunikácie, pri odvedení dažďových vôd z povrchu vozovky do
priľahlých recipientov, riešený cez odlučovač ropných látok s príslušnou / dostatočnou
kapacitou (výstup: do 0,1 mg/l NEL). V rámci navrhovanej stavby bude rešpektovaný zákon č. 364/2004 Z. z. o
vodách v znení neskorších predpisov.
Z pohľadu funkčno – technologického prevedenia zmeny navrhovanej činnosti a pri dodržaní príslušných stavebno
– technických a organizačných opatrení premietnutých v projekte organizácie výstavby (POV), pláne havarijných
opatrení na likvidáciu škôd a ďalších bezpečnostných opatrení na stavbe v súvislosti s ochranou povrchových a
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
14 / 22
podzemných vôd, nepredpokladáme významné negatívne ovplyvnenie prúdenia, režimu a kvality povrchových a
podzemných vôd v danom území.
• Odpady
Pri stavbe zmeny navrhovanej činnosti vzniká odpad v súvislosti s odstraňovaním prekážok pre stavbu, napr.: výrub
vegetácie, výkopová zemina získaná pri hĺbení zárezov, základov mostných konštrukcií, odpad z demolácií a pod.
Bližšia špecifikácia a bilancia odpadov počas výstavby je riešená v DSP (kap. 6. prílohy, 6.2 Prehľadné tabuľky
– bilancia odpadov hlavných objektov) v prílohách Oznámenia o zmene navrhovanej činnosti. Počas prevádzky
navrhovanej líniovej stavby, vzhľadom na jej charakter a stavebno – technické riešenie, sa významná produkcia
odpadov nepredpokladá.
Nakladanie s odpadmi počas realizácie zmeny navrhovanej činnosti bude riešené v zmysle zákona č. 79/2015 Z. z.
o odpadoch a o zmene a doplnení niektorých zákonov a vyhlášky MŽP SR č. 365/2015 Z. z., ktorou sa ustanovuje
Katalóg odpadov v platnom znení.
Vybúrané hmoty a materiály z vozoviek existujúcich komunikácií budú postupne spracované na materiálové
zhodnotenie (vykonávané mobilným zariadením na zhodnocovanie stavebného odpadu) na ďalšie využitie v
rámci predmetnej stavby. Odpady z realizácie stavby budú odvezené na skládku, ktorú prevádzkuje organizácia s
oprávnením na skladovanie tohto druhu odpadu. Zhotoviteľ stavby doloží ku kolaudácií doklady o zlikvidovaní
identifikovaných druhov odpadov. Významná zmena druhu odpadov z výstavby a prevádzky stavby sa oproti
pôvodne posudzovanej činnosti nepredpokladá.
• Hluk
Počas stavebných prác môže byť zvýšená hlučnosť v priestore staveniska a v priľahlom okolí stavby v dôsledku
pohybu stavebných strojov a mechanizmov, ktorých vplyv je možné minimalizovať použitím vhodnej technológie
a stavebných postupov. Počas stavebných prác bude stavba obsluhovaná z existujúcich komunikácií. Vplyvy počas
realizácie stavby budú dočasné, s lokálnym charakterom a časovo obmedzené na samotnú etapu výstavby príslušného
úseku navrhovanej líniovej komunikácie.
Pre navrhovanú stavbu bola spracovaná Hluková štúdia (Inžinierske služby spol. s r.o., 2014). Hluková štúdia
bola spracovaná pre nulový stav (bez realizácie navrhovanej stavby), stav s realizáciou navrhovanej investičnej
činnosti pre rok 2028. Pre navrhovanú stavbu sú navrhnuté príslušné protihlukové opatrenia na zníženie hluku z
jej prevádzky, ide o realizáciu protihlukových stien definovaných v hlukovej štúdii. Celková dĺžka protihlukových
stien je navrhovaná na úrovni 2 788,0 m.
Výsledky hlukovej štúdie preukázali, že po realizácii protihlukových opatrení budú dodržané prípustné hodnoty
hluku pre deň/večer/noc z posudzovaných úsekov navrhovanej stavby (I/18, I/74) vo vonkajšom chránenom prostredí
dotknutých sídiel podľa Vyhlášky MZ SR č. 549/2007 Z. z., ktorou sa ustanovujú podrobnosti o prípustných
hodnotách hluku, infrazvuku a vibrácií a o požiadavkách na objektivizáciu hluku, infrazvuku a vibrácií v životnom
prostredí.
Vzhľadom na obdobie spracovania hlukovej štúdie sa navrhuje jej aktualizácia s návrhom aktualizovaného rozsahu
protihlukových opatrení na stavbe (PHS).
Realizáciou navrhovanej stavby sa hluková situácia na existujúcej ceste I/18 a I/74 vedenej prieťahom cez zastavané
častí sídiel v dotknutom zastavanom obytnom území oproti nulovému variantu zlepší.
• Vibrácie
Vibrácie sú súčasťou stavebných prác a je ich možné eliminovať voľbou vhodných technológií. Budú krátkodobé
a bez výrazného vplyvu na priľahlé územie.
• Žiarenie a iné fyzikálne polia
Posudzovaná činnosť nie je zdrojom rádioaktívneho alebo elektromagnetického žiarenia. Žiarenie a iné fyzikálne
polia sa v súvislosti s prevádzkou zmeny navrhovanej činnosti nevyskytujú.
• Teplo, zápach a iné výstupy
Nepredpokladáme šírenie tepla a zápachu v takých koncentráciách, že by dochádzalo k ovplyvňovaniu pohody
užívateľov komunikácie ani ovplyvneniu okolitých obytných celkov.
• Iné očakávané vplyvy
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
15 / 22
K podmieňujúcim investíciám pri výstavbe zmeny navrhovanej činnosti možno zaradiť:
· vysporiadanie dotknutých pozemkov realizáciou stavby,
· úpravy a preložky inžinierskych sietí, úprava Strážovského potoka a odvodňovacích kanálov v dôsledku
optimalizácie stavebno – technického riešenia stavby,
· náhrady za zábery poľnohospodárskej a lesnej pôdy,
· výrub nelesnej drevinnej vegetácie,
· terénne úpravy,
· rekultivácia plôch dotknutých výstavbou.
5. Pravdepodobnosť účinkov na zdravie obyvateľstva a ovplyvňovanie pohody obyvateľstva
Narušenie pohody a kvality života v bližšom okolí riešeného územia zmeny môže nastať počas stavebnej činnosti
(zvýšená hlučnosť, prašnosť a emisie z dopravy) a činnosti stavebných strojov a mechanizmov. Pôjde o vplyv
negatívny, krátkodobý s lokálnym charakterom vzťahujúci sa na etapu výstavby technického diela, pričom je možné
ho minimalizovať použitím vhodnej technológie a stavebných postupov (napr. čistenie kolies automobilov, kropenie
komunikácie pri výjazde zo staveniska podľa klimatických podmienok v úseku identifikovaného znečistenia
komunikácie, osadenie dopravných značení, atď.), čo bude potrebné zohľadniť v rámci prípravy vlastného projektu
stavby a jej organizácie. Presun stavebnej dopravy a prístup v stavebným dvorom sa bude realizovať prevažne po
existujúcej ceste I/18 a poľných cestách v území, čo bude bližšie riešené stavebníkom stavby.
Vzhľadom na trasovanie navrhovanej líniovej stavby mimo najviac obývané urbanizované územia dotknutých sídiel
v predmetných úsekoch ciest I/18 a I/74 konštatujeme, že prevádzka zmeny navrhovanej činnosti bude mať únosný
vplyv na zdravie okolitého obyvateľstva a životné prostredie. Zmena navrhovanej činnosti bude prevádzkovaná v
súlade so všeobecne platnými predpismi v oblasti ochrany ovzdušia.
6. Celkové znečisťovanie alebo znehodnocovanie prostredia vrátane ovplyvňovania biodiverzity
Realizácia zámeru posudzovanej činnosti je environmentálne akceptovateľná. Jej výstavba a prevádzka nebude spätá
s výraznou a ekologicky neúnosnou produkciou emisií, hluku, nebezpečných odpadov ani ohrozením okolitej fauny a
jej biotopov. Zároveň nedôjde ani k ovplyvneniu existujúcich území ochrany prírody či k zníženiu diverzity vzácnych
alebo ohrozených druhov vyskytujúcich sa v širšom okolí riešeného územia.
7. Riziko nehôd s prihliadnutím najmä na použité látky a technológie, ako aj ďalšie možné riziká spojené s realizáciou
navrhovanej činnosti (napr. prírodné katastrofy, zmena klímy)
Počas výstavby navrhovanej činnosti môžu vzniknúť v minimálnom rozsahu riziká / nehody súvisiace priamo
so stavebnou činnosťou v blízkosti resp. v kontakte s vodnými tokmi, ako napr.: únik ropných látok, olejov
z hydraulických častí stavebných mechanizmov, a pod. Ich eliminácia je podmienená dôsledným dodržiavaním
platných stavebných, technologických, organizačných a bezpečnostných predpisov súvisiacich s navrhovaným
druhom činnosti. Príslušnými opatreniami zahrnutými do projektu organizácie výstavby a dodržaním časového
nasadenia stavebných mechanizmov nie je predpoklad ohrozenia zdravotného stavu najbližšieho trvalo bývajúceho
obyvateľstva.
Stavebné, dopravno – technické a technologické opatrenia navrhnuté k prevádzkovaniu zmeny navrhovanej činnosti
v maximálnej miere zabezpečujú vylúčenie prevádzkových rizík a nepriaznivých vplyvov na životné prostredie.
II. Miesto vykonávania navrhovanej činnosti
1. Súčasný stav využívania územia
Z hľadiska administratívneho členenia SR patrí zmena navrhovanej činnosti do Košického a Prešovského kraja,
okresu Michalovce a Humenné. Trasa zmeny navrhovanej činnosti sa bude dotýkať nasledovných katastrálnych
území: Strážske, Voľa, Nacina Ves, Petrovce nad Laborcom, Topoľany – okres Michalovce a Brekov – okres
Humenné. Za riešené územie zmeny považujeme samotné teleso cesty I/18 C11,5/80(60) a I/74 v navrhovanej
kategórii C 11,5/80 v rozsahu súvisiacich stavebných objektov zmeny navrhovanej činnosti.
V regionálnom meradle zabezpečuje cesta I/18 a I/74 dopravu v smere Prešov – Michalovce, resp. Strážske –
Humenné – Ubľa (SK/UA).
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
16 / 22
2. Súlad činnosti s územnoplánovacou dokumentáciou
Zmena navrhovanej činnosti nie je v rozpore s platnými územnými plánmi dotknutých sídelných útvarov a
dotknutého samosprávneho kraja. Trasa zmeny nemení koridor komunikácie oproti ÚR.
3. Únosnosť prírodného prostredia
Únosnosť prírodného prostredia je dostatočná na to, aby bolo schopné uniesť zaťaženie, s ktorým sa spája realizácia
zmeny navrhovanej činnosti. Realizáciou navrhovanej činnosti sa nepredpokladá zhoršenie stavu povrchových a
podzemných plôch. Zmena navrhovaná činnosti je lokalizovaná v rámci územia, na ktorom platí prvý stupeň ochrany
v zmysle zákona č. 543/2002 Z. z. o ochrane prírody a krajiny v znení neskorších predpisov. Realizáciou zmeny
navrhovanej činnosti sa nezasiahne do žiadnej zo súčasných už vyhlásených chránených území národnej sústavy
osobitne chránených častí prírody, ani do lokalít sústavy chránených území Natura 2000, chránených vtáčích území
a území európskeho významu nachádzajúcich sa v širšom okolí. Navrhovaná zmena činnosti taktiež nezasahuje
do žiadnych výhradných plošných a líniových ložísk, chránených ložísk nerastných surovín alebo dobývacích
priestorov v hodnotenom území. Únosnosť prírodného prostredia bude teda dostatočná na to, aby uniesla zaťaženie,
s ktorým je realizácia predmetnej zmeny činnosti spojená.
Mokrade
Riešené územie zmeny navrhovanej činnosti nie je v prekryve s medzinárodne významnými lokalitami zaradenými
do zoznamu Ramsarského dohovoru o mokradiach.
Kultúrne a historické pamiatky
V riešenom území zmeny navrhovanej činnosti sa nenachádzajú kultúrne a historické pamiatky a pozoruhodnosti.
Priame vplyvy na predmety pamiatkovej ochrany dotknutých sídiel / územia neboli
identifikované.
Zmena navrhovanej činnosti nie je v kolízii so známymi/identifikovanými archeologickými lokalitami v hodnotenom
území zmeny. Na ploche samotného riešeného územia zmeny navrhovanej činnosti nie sú v súčasnosti známe a
evidované žiadne geologické ani paleontologické náleziská.
V rámci vykonaného zisťovacieho konania boli identifikované nasledujúce vplyvy zmeny navrhovanej činnosti na
jednotlivé zložky životného prostredia.
• Vplyv na ovzdušie, miestnu klímu a hlukovú situáciu
Počas výstavby a prevádzky zmeny navrhovanej činnosti budú negatívne vplyvy, ako hluk a prašnosť, najviac citeľné
v etape výstavby, teda pôjde o vplyvy dočasné a lokálne. Zvýšenie hluku a vibrácií bude dočasné a lokálne, hlavne z
mechanizmov a dopravy. V etape prevádzky budú negatívne vplyvy eliminované funkčnými a stavebno-technickými
riešeniami navrhovanej činnosti. Riziká pre zdravie možno minimalizovať technickými opatreniami a dodržiavaním
predpisov. Prevádzka bude mať pozitívny vplyv na obyvateľov, nakoľko prispeje k odkloneniu dopravy z koridoru
cesty I/18 a I/74 v dotknutom úseku komunikácií mimo najviac zastavané územie dotknutých sídiel, dôjde k zníženiu
dopravného, hlukového a emisného zaťaženia v urbanizovaných obývaných častiach sídiel. Za predpokladu, že budú
dodržané bezpečnostné, hygienické a prevádzkové predpisy sa negatívne vplyvy na obyvateľstvo nepredpokladajú.
• Vplyvy na obyvateľstvo a hodnotenie zdravotných rizík
Narušenie pohody a kvality života v blízkosti riešeného územia môže nastať počas stavebnej činnosti, avšak vplyvy
zo samotnej realizácie stavby budú dočasné, lokálne a časovo obmedzené na samotnú etapu výstavby.
Počas prevádzky zmeny navrhovanej činnosti sa vzhľadom na jej funkčné a stavebno-technické riešenie,
neočakávajú významné negatívne dopady na obyvateľstvo v porovnaní so súčasným stavom. Pretože je líniová
stavba vedená mimo najhustejšie obývané časti dotknutých obcí v úsekoch ciest I/18 a I/74, jej prevádzka bude mať
prijateľný vplyv na zdravie obyvateľov aj na životné prostredie.
• Vplyvy na horninové prostredie, nerastné suroviny, geodynamické javy a geomorfologické pomery
Zmena navrhovanej činnosti je navrhnutá a bude realizovaná tak, aby čo najviac zamedzila možnej kontaminácii
horninového prostredia. Prijaté stavebné, konštrukčné a prevádzkové opatrenia minimalizujú riziko znečistenia
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
17 / 22
počas výstavby aj prevádzky zmeny navrhovanej činnosti. Navrhované riešenie nevyžaduje zásadné zásahy do
geomorfologických pomerov územia, keďže využíva súčasnú niveletu terénu a prevažne je navrhnuté v násypových
formách.
V rámci dokumentácie pre stavebné povolenie (DSP) došlo k optimalizácii návrhu cestných telies na základe
výsledkov inžiniersko-geologického a hydrogeologického prieskumu (IGHP). Po zistení neúnosného podložia je
navrhované založenie telesa ciest na výmene podložia hrúbky 1 m prípadne aj v kombinácii so štrkovými pilótami.
Posudzovaná činnosť zároveň nezasahuje do žiadnych výhradných plošných a líniových ložísk, chránených ložísk
nerastných surovín, resp. dobývacích priestorov, a preto sa negatívne vplyvy na nerastné suroviny nepredpokladajú.
• Vplyvy na vodné pomery
Počas výstavby mostných objektov v rámci zmeny navrhovanej činnosti môže v minimálnom rozsahu dôjsť k rizikám
spojeným so stavebnými prácami v kontakte s vodnými tokmi, konkrétne pri križovaní potoka Duša mostným
objektom a úprave Strážskeho potoka v dĺžke 122 m. Medzi možné riziká patrí napríklad únik ropných látok alebo
olejov z hydraulických častí stavebných mechanizmov.
Na minimalizáciu negatívnych vplyvov na povrchové vody počas výstavby budú zavedené stavebno-technické
a organizačné opatrenia spolu s dodržiavaním bezpečnostných predpisov. Medzi prijaté opatrenia bude patriť
spevnenie koryta s dostatočným premostením na zabránenie zosuvom pri prejazdoch stavebných mechanizmov,
zakladanie pilierov mimo koryta toku, použitie modernej stavebnej techniky, prevencia úniku pohonných hmôt a
olejov do vodného toku, ako aj pravidelná kontrola technického stavu mechanizmov. Tieto opatrenia zabezpečia
minimalizáciu rizika vzniku nehôd s nepriaznivými dôsledkami pre povrchové vody.
Zároveň sa neplánuje výstavba objektov, ktoré by obmedzovali prúdenie vody alebo znižovali prietočnosť v korytách
miestnych tokov. Mostné objekty budú navrhnuté tak, aby bezpečne zvládli prietok vody s návrhovou hodnotou
Q100 vrátane potrebnej rezervy, čo predstavuje pozitívny, lokálny vplyv na vodné pomery.
Dodržiavaním stavebno-technických, organizačných a bezpečnostných opatrení počas výstavby sa nepredpokladá
negatívny vplyv na podzemné a povrchové vody.
Riešené územie sa nenachádza v rámci vyhlásených pásiem hygienickej ochrany vôd podľa zákona č. 364/2004 Z. z.
o vodách a o zmene zákona Slovenskej národnej rady č. 372/1990 Zb. o priestupkoch v znení neskorších predpisov
(vodný zákon) v znení neskorších predpisov. Realizáciou zmeny nebudú priamo dotknuté vodárenské zdroje určené
na zásobovanie obyvateľstva pitnou vodou, preto nie je predpoklad negatívneho vplyvu stavby na tieto oblasti.
• Vplyvy na pôdu
Navrhovaná zmena si vyžiada trvalý a dočasný záber najmä poľnohospodárskej pôdy v rozsahu približne 53,26 ha
a čiastočne aj lesnej pôdy na ploche približne 2,39 ha. V porovnaní s pôvodne posudzovanou činnosťou dochádza
k miernemu nárastu záberu poľnohospodárskej pôdy a zároveň k zníženiu záberu lesnej pôdy. Táto zmena je
dôsledkom optimalizácie stavebno-technického riešenia a detailnejšej špecifikácie jednotlivých stavebných objektov
riešených v stupni územného konania.
Realizácia zmeny nebude viesť k fragmentácii súvislých lesných celkov v danom území, pričom jej vplyv hodnotíme
ako mierne negatívny s lokálnym dosahom.
Počas prevádzky stavby je možné predpokladať lokálne negatívne vplyvy v prípade náhodnej havárie, napríklad
úniku ropných látok v doprovodnom pruhu komunikácie, čo by mohlo spôsobiť bodové znečistenie pôdy. Takéto
znečistenie je však možné riešiť dočasným vyradením postihnutej pôdy z poľnohospodárskeho využívania a
následnou biologickou rekultiváciou.
• Vplyvy na faunu, flóru a ich biotopy
V súvislosti so zmenou navrhovanej činnosti dôjde k odstráneniu vegetačného krytu, najmä výrubom stromov,
kríkov a inej nelesnej vegetácie, vrátane náletových porastov či sprievodnej zelene pri miestnych potokoch. Väčšina
trasy vedie cez poľnohospodársku krajinu (agrocenózy), kde sú takéto zásahy bežné. Hustejšie brehové porasty sa
nachádzajú len ostrovčekovo, prevažne v menej zaťažených úsekoch.
Keďže je trasa vedená najmä po poľnohospodárskych pozemkoch a v blízkosti existujúcej železničnej trate a ciest
I/18 a I/74, výrub sa bude týkať najmä nelesnej vegetácie. Zásahy do väčších súvislých porastov sa nepredpokladajú.
Výrub bude obmedzený len na nevyhnutné plochy potrebné na výstavbu a prevádzku plánovanej dvojpruhovej cesty
(kategória C11,5/80(60)), pričom vplyv bude negatívny, ale lokálne obmedzený.
Zmena zasiahne aj brehové porasty pri Strážskom potoku v súvislosti s plánovanou úpravou toku v dĺžke približne
122 m. Ide o územie v kontakte s mestským priemyselným prostredím (blízkosť ČOV, železničnej stanice, cesty
I/18), kde je vegetácia už ovplyvnená činnosťou človeka. Pri križovaní potoka Duša dôjde k zásahu do sprievodnej
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
18 / 22
vegetácie, ktorú tvoria najmä náletové dreviny a invázne druhy – tie nemajú výraznú ekologickú alebo estetickú
hodnotu. Hodnotnejšie porasty v odľahlejších častiach územia zostanú nedotknuté.
Na zníženie negatívnych vplyvov bude výrub stromov a krovitých porastov realizovaný mimo vegetačného a
hniezdneho obdobia. Po ukončení stavebných prác budú dočasne dotknuté plochy rekultivované a technické objekty
začlenené do krajiny výsadbou zelene ktoré môžu posilniť druhové zloženie porastov v danom území.
Zmena navrhovanej činnosti prebieha v priestore so silným vplyvom urbanizácie a existujúcej dopravy (železničná
trať, priemyselná zóna, ČOV, cesty I/18 a I/74). V týchto častiach sa neočakáva významný vplyv na živočíšstvo,
ktoré je prispôsobené súčasnému prostrediu a jeho rušivým faktorom.
• Vplyv na krajinu, biodiverzitu a jej ekologickú stabilitu
Na diverzitu krajinného celku a jej štruktúru má najväčší vplyv dlhodobá antropogénna činnosť. Trasa navrhovanej
zmeny je vedená prevažne poľnohospodársky využívaným územím a vyhýba sa z hľadiska biodiverzity cenným
oblastiam, ako sú okolité lesné celky (západné časti Vihorlatských vrchov, severné polohy Východoslovenskej
pahorkatiny), maloplošné a veľkoplošné chránené územia, lokality Natura 2000, biotopy európskeho a národného
významu, mokraďové spoločenstvá, atď. Navrhovaná zmena je trasovaná v území, v ktorom platí 1. stupeň ochrany
prírody a krajiny.
Trasa navrhovanej stavby nezasahuje do biokoridorov vyčlenených v rámci platných dokumentácii RÚSES, ani
do ekologicky významných prvkov krajiny či genofondových lokalít. negatívne vplyvy na tieto lokality neboli
identifikované.
Zmena navrhovanej činnosti je v miernom kontakte s lokalitou biocentra RBc. Kamenec – Vlčia hora (RBc/10)
len v jej severnej okrajovej časti a to len v polohe súčasného telesa cesty I/18 pri priemyselnom areáli EBA.
V tomto priestore dochádza na úseku cca 753,0 m k preložke cesty I/18 avšak len do koridoru súčasnej
cesty I/18 pri prevádzkovanom areáli EBA. Táto úprava je vedená v koridore už existujúcej cesty a preto sa
nepredpokladá zásah do významných biotopov . Vzhľadom na polohu situovania líniovej stavby v danom území
konštatujeme, že ťažiskové reprodukčné, úkrytové a potravné biotopy druhov viazaných na cenné lokality viažuce
sa na lesné komplexy, biocentrá s regionálnym / nadregionálnym významom, biosférické lokality, nadregionálne
biokoridory zostanú zachované. Väzby medzi biocentrami ostanú funkčné aj po vybudovaní 2-pruhovej, neoplotenej
komunikácie. Z hľadiska vplyvu na ÚSES sa navrhovaná stavba nepovažuje za rizikovú a jej realizácia je
environmentálne prijateľná.
V trase navrhovanej stavby nie je zaznamenaný výskyt chránených alebo ohrozených druhov rastlín či drevín,
ani žiadnych spoločenstiev, ktoré by spĺňali kritériá biotopov národného alebo európskeho významu. Zmena
navrhovanej činnosti preto nepredstavuje ohrozenie ekologickej stability dotknutého územia.
• Vplyvy na chránené územia a biodiverzitu
Navrhovaná činnosť svojím charakterom a lokalizáciou nebude mať vplyv na chránené územia, nakoľko sa
neprekrýva so žiadnym maloplošným ani veľkoplošným chráneným územím, v zmysle zákona ochrane prírody a
krajiny. Predmetné územie sa nenachádza ani v ochrannom pásme chránených území podľa zákona o ochrane prírody
a krajiny. Na ploche riešeného územia platí 1. stupeň územnej ochrany prírody a krajiny a nenachádzajú sa tam
chránené stromy. Predmetné územie nezasahuje ani nepretína žiadne vyhlásené ani navrhované lokality tvoriace
sústavu chránených území Natura 2000 (Chránené vtáčie územia a Územia európskeho významu) a neprekrýva sa
s lokalitami zaradenými do zoznamu Ramsarského dohovoru o mokradiach. Navrhovaná činnosť nezasahuje do
žiadneho vodohospodársky chráneného územia. Vzhľadom na uvedené ako aj samotné umiestnenie navrhovanej
činnosti sa nepredpokladá, negatívny vplyv na priaznivý stav biotopov a druhov rastlín a živočíchov, ktoré sú
predmetom ochrany lokalít Natura 2000.
• Vplyvy na dopravu
Navrhovaná úprava dopravno-technického riešenia vychádza z aktuálnych potrieb urbanistického rozvoja územia
a reaguje na nedostatočné parametre existujúcich komunikácií I/18 a I/74 v daných úsekoch. Podstatou zmeny je
preložka úseku cesty I/18 (I/74) ako aj rekonštrukcia časti úseku I/18 pred mestom Strážske, smerom od Nižného
Hrabovca. Tieto opatrenia sú navrhnuté s cieľom zlepšiť dopravné a technické podmienky komunikácií a umožniť
presmerovanie tranzitnej dopravy mimo zastavaných oblastí dotknutých obcí. Výsledkom bude zníženie negatívnych
dopadov dopravy na životné prostredie a kvalitu života miestnych obyvateľov.
Podkladom pre tieto úpravy bolo dopravno-inžinierske posúdenie vypracované spoločnosťou EDOS plus, s.r.o. v
roku 2013, ktoré potvrdilo, že prerozdelenie dopravy na nové úseky ciest I/18 a I/74 a ich križovatiek výrazne
zmierni záťaž na súčasné komunikácie vedúce cez intravilány obcí. Tento efekt je hodnotený ako výrazne pozitívny
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
19 / 22
a prospešný z hľadiska dopravy aj životného prostredia.V rámci následných povoľovacích konaní bude vypracovaná
aktualizácia dopravno – inžinierskeho posúdenie, aby reflektovalo prípadné zmeny a aktuálne podmienky
Zmena je koordinovaná s plánovanou rekonštrukciou železničnej trate č. 191 na úseku Michalovce – Strážske. S
ohľadom na technický stav vozovky a havarijný stav mosta M6854 na ceste I/18 je vhodné realizovať navrhované
opatrenia čo najskôr.
Celkové hodnotenie vplyvov tejto zmeny potvrdzuje jej dlhodobý a pozitívny prínos pre dopravnú situáciu v území,
pričom žiadne navrhované objekty líniovej stavby nepredstavujú negatívne dopady na dopravu.
Dopady zmeny navrhovanej činnosti, ktorá spočíva v optimalizácii stavebno-technického riešenia, nadväzujú na už
predtým identifikované vplyvy na dopravu z procesu posudzovania vplyvov. Hodnotenie týchto zmien ukazuje, že
ich efekt bude dlhodobý a jednoznačne priaznivý. Vzhľadom na charakter navrhovaných úprav možno konštatovať,
že žiaden zo stavebných objektov líniovej stavby nebude mať negatívny vplyv na dopravnú situáciu v dotknutom
území.
• Vplyv na štruktúru a scenériu krajiny
Realizáciou zmeny navrhovanej činnosti nedôjde k výraznej zmene vzhľadu krajiny. Nová stavba bude do krajiny
vhodne začlenená pomocou vegetačných úprav. Tie sú plánované najmä na svahoch násypov a zárezov, ako aj v
okolí križovatiek a ďalších stavebných prvkov.
• Vplyvy na kultúrne a historické pamiatky, vplyvy na archeologické náleziská na paleontologické náleziská a
významné geologické lokality
V hodnotenom území ani v bezprostrednej blízkosti zmeny navrhovanej činnosti nie sú evidované žiadne nehnuteľné
alebo hnuteľné kultúrne a historické pamiatky. Na lokalite, kde sa bude posudzovaná činnosť realizovať, nie sú
evidované archeologické a paleontologické náleziská, ani archeologické nálezy a nezasahuje ani do významných
geologických lokalít.
• Synergické a kumulatívne vplyvy
Zmena navrhovanej činnosti svojim rozsahom ani charakterom nepredpokladá významný negatívny vplyv na
obyvateľstvo a jednotlivé zložky životného prostredia. Nepredpokladá sa ani jej kumulatívne a synergické pôsobenie
s okolitými prevádzkami, ktoré by malo za následok významné zhoršenie stavu životného prostredia a zdravia
obyvateľstva v predmetnom území. Posudzovaná zmena navrhovanej činnosti je environmentálne akceptovateľná a
nie je predpoklad významného negatívneho ovplyvnenia jednotlivých zložiek životného prostredia oproti súčasnému
stavu.
• Predpokladané vplyvy presahujúce štátne hranice
Realizáciou zmeny navrhovanej činnosti nedôjde k vplyvom presahujúcim štátne hranice Slovenskej republiky.
• Pravdepodobnosť, rozsah, veľkosť vplyvov ako aj povaha vplyvov
V rámci posudzovania zmeny navrhovanej činnosti neboli vplyvy identifikované, resp. neboli veľmi významné.
Prevádzka zmeny navrhovanej činnosti pri dodržaní legislatívou stanovených kritérií vytvára priestor, ktorý
významnou mierou znižuje a nepredpokladá negatívne ovplyvňovanie parametrov jednotlivých zložiek životného
prostredia, zdravia obyvateľov blízkeho okolia navrhovanej činnosti. Okresný úrad v sídle kraja konštatuje, že v
rámci zisťovacieho konania posúdil zmenu navrhovanej činnosti za environmentálne akceptovateľnú bez výrazných
negatívnych vplyvov na životné prostredie a zdravie obyvateľstva aj čo sa týka jej samotného prevádzkovania v
budúcom období.
Záverečné vyhodnotenie
Okresný úrad v sídle kraja v rámci zisťovacieho konania z hľadiska predpokladaných vplyvov na životné prostredie
a zvažovaní ďalšieho postupu v zmysle ustanovení zákona o EIA vychádzal z oznámenia o zmene navrhovanej
činnosti, pričom použil aj kritériá pre zisťovacie konanie podľa § 29 zákona o EIA uvedené v prílohe č. 10 zákona
o EIA, ktorá je transpozíciou prílohy č. III Smernice Európskeho parlamentu a Rady 2011/92/EÚ o posudzovaní
vplyvov určitých verejných a súkromných projektov na životné prostredie.
Okresný úrad v sídle kraja v rámci zisťovacieho konania pri rozhodovaní o tom, či sa zmena navrhovanej činnosti
bude posudzovať podľa zákona o EIA, primerane použil podľa § 29 ods. 7 zákona o EIA kritériá pre zisťovacie
konanie uvedené v prílohe č. 10 tohto zákona o EIA - posúdil zmenu navrhovanej činnosti z hľadiska jej povahy
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
20 / 22
a rozsahu, miesta vykonávania zmeny navrhovanej činnosti, rozsahu nárokov na vstupy a výstupy, významu
očakávaných vplyvov na životné prostredie a zdravie obyvateľstva, súladu s územno-plánovacou dokumentáciou,
úrovne spracovania Oznámenia o zmene navrhovanej činnosti a vzal do úvahy súčasný stav životného prostredia v
dotknutom území ako aj vzájomné súvislosti medzi aktivitami v prostredí (kumulatívne vplyvy).
Pri rozhodovaní vychádzal z predloženého oznámenia o zmene navrhovanej činnosti a stanovísk dotknutých orgánov.
Predložená dokumentácia podáva základnú charakteristiku zmeny navrhovanej činnosti, základné údaje o súčasnom
stave životného prostredia, základné údaje o predpokladaných vplyvoch na životné prostredie. Dostatočne definuje
a hodnotí vplyvy zmeny navrhovanej činnosti na jednotlivé zložky životné prostredie vrátane človeka.
Okresný úrad v sídle kraja prihliadal pritom aj na 11 doručených stanovísk podľa § 29 ods. 4 zákona o EIA
k posudzovanej zmene navrhovanej činnosti. Nikto z dotknutých orgánov nepožadoval posudzovanie zmeny
navrhovanej činnosti podľa zákona o EIA. Všetky pripomienky uvedené v stanoviskách vyhodnotil okresný úrad
v sídle kraja vo vzťahu k zmene navrhovanej činnosti, pričom ak vyhodnotil pripomienky, ktorými je potrebné
navrhovateľa zaviazať z hľadiska eliminácie vplyvov zmeny navrhovanej činnosti na životné prostredie, zahrnul ich
do opatrení tohto záväzného stanoviska. Podmienky a povinnosti vyplývajúce z dodržiavania všeobecne platných
záväzných predpisov je povinný navrhovateľ dodržiavať pri realizácií a prevádzke zmeny navrhovanej činnosti a z
tohto dôvodu ich okresný úrad v sídle kraja nezahrnul do opatrení tohto záväzného stanoviska.
Na základe vykonaného zisťovacieho konania možno konštatovať, že zmena navrhovanej činnosti svojím
umiestením, rozsahom a technickým riešením nebude predstavovať neprimeranú záťaž pre životné prostredie
a zdravie obyvateľstva. V zisťovacom konaní neboli identifikované žiadne závažné negatívne vplyvy zmeny
navrhovanej činnosti, ani významné negatívne kumulatívne a synergické vplyvy. Z hodnotenia jednotlivých vplyvov
zmeny navrhovanej činnosti a z ich vzájomného spolupôsobenia sa nepredpokladajú také vplyvy, ktoré by mali za
následok významné zhoršenie stavu životného prostredia a zdravia obyvateľov oproti súčasnému stavu, ktoré by
bolo potrebné ďalej posudzovať podľa zákona o EIA.
Okresný úrad v sídle kraja na základe preskúmania a zhodnotenia predloženého oznámenia o zmene navrhovanej
činnosti, doručených stanovísk k oznámeniu o zmene navrhovanej činnosti, a na základe zhodnotenia stavu životného
prostredia v záujmovom území konštatuje, že pri dodržaní všeobecne platných záväzných predpisov, vhodných
technických a bezpečnostných opatrení nebude zmena navrhovanej činnosti predstavovať taký zásah do životného
prostredia, ktorý by v značnej miere mohol ohroziť životné prostredie a zdravie obyvateľov, a preto rozhodol tak,
ako je uvedené vo výrokovej časti záväzného stanoviska zo zisťovacieho konania. Zmenu navrhovanej činnosti je
tak možné za predpokladu plného rešpektovania všetkých zákonom stanovených požiadaviek odporučiť k realizácii.
Zmena navrhovanej činnosti po realizácii nebude pre obyvateľstvo predstavovať zdravotné riziká. Stavba prispeje
k odkloneniu dopravy z koridoru cesty I/18 a I/74 v dotknutom úseku komunikácií mimo najviac zastavané územie
dotknutých sídiel, čím dôjde k zníženiu dopravného, hlukového a emisného zaťaženia v urbanizovaných obývaných
častiach sídiel, ako aj k zníženiu nehodovosti a minimalizácii kolíznych stavov v koridore cesty I/18 a I/74 v
dotknutom úseku stavby. Zmena navrhovanej činnosti prispeje k zlepšeniu dopravno-prevádzkových podmienok a
bezpečnosti dopravy na ceste I/18, ako aj v polohe I/74 v Strážskom.
Podľa § 29 ods. 19 zákona o EIA má toto záväzné stanovisko zo zisťovacieho konania platnosť tri roky, ak príslušný
orgán v záväznom stanovisku neurčil inak. Na návrh navrhovateľa môže príslušný orgán predĺžiť platnosť záväzného
stanoviska zo zisťovacieho konania o dva roky, a to aj opakovane, pričom celkový čas platnosti záväzného stanoviska
zo zisťovacieho konania nesmie prekročiť sedem rokov.
Upozornenie:
Podľa § 29 ods. 14 zákona o EIA dotknutá obec, na ktorej území sa má zmena navrhovanej činnosti realizovať o
záväznom stanovisku zo zisťovacieho konania bezodkladne informuje verejnosť na svojom webovom sídle, ak ho
má zriadené, a na úradnej tabuli obce.
Podľa § 38 ods. 6 zákona o EIA, rozhodnutie povoľujúceho orgánu musí obsahovať podmienky, ktoré určil
príslušný orgán v rozhodnutí vydanom v zisťovacom konaní, v záväznom stanovisku zo zisťovacieho konania
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
21 / 22
alebo v záverečnom stanovisku, alebo spôsob, akým sa s uvedenými podmienkami navrhovateľ v rámci prípravy
dokumentácie vysporiadal.
Poučenie
Podľa § 29 ods. 16 písm. b) zákona o EIA, proti záväznému stanovisku zo zisťovacieho konania, v ktorom príslušný
orgán určil, že sa navrhovaná činnosť alebo jej zmena nebude posudzovať podľa zákona o EIA, môže podať
odvolanie len dotknutá obec, na ktorej území sa má navrhovaná činnosť alebo jej zmena realizovať a dotknutá
verejnosť podľa § 3 písm. t) zákona o EIA.
Proti tomuto záväznému stanovisku zo zisťovacieho konania možno podľa § 29 ods. 17 zákona o EIA vplyvov
podať odvolanie na Okresný úrad Košice, odbor starostlivosti o životné prostredie, Komenského 52, 041 26 Košice
v lehote do 15 dní odo dňa doručenia tohto záväzného stanoviska zo zisťovacieho konania.
V prípade dotknutej verejnosti podľa § 3 písm. t) zákona o EIA sa za deň doručenia záväzného stanoviska zo
zisťovacieho konania považuje prvý deň zverejnenia záväzného stanoviska zo zisťovacieho konania podľa § 29 ods.
13 zákona o EIA v centrálnom informačnom systéme.
Toto záväzné stanovisko zo zisťovacieho konania je po vyčerpaní riadnych opravných prostriedkov, ktoré sa preň
pripúšťajú, preskúmateľné súdom podľa ustanovení zákona č. 162/2015 Z. z. Správny súdny poriadok v znení
neskorších predpisov.
JUDr. Henrieta Halászová
vedúca odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10113
Doručuje sa
EKOJET, s.r.o., Staré Grunty 9/A, 841 04  Bratislava - mestská časť Karlova Ves, Slovenská republika
Mesto Michalovce, Námestie osloboditeľov 30, 071 01  Michalovce, Slovenská republika
Mesto Strážske, Nám. A. Dubčeka 300, 072 22  Strážske, Slovenská republika
Obec Voľa, Voľa 36, 072 21  Voľa, Slovenská republika
Obec Brekov, Brekov 226, 066 01  Brekov, Slovenská republika
Obec Nacina Ves, Nacina Ves 229, 072 21  Nacina Ves, Slovenská republika
Obec Petrovce nad Laborcom, Petrovce nad Laborcom 238, 071 01  Petrovce nad Laborcom, Slovenská republika
Okresný úrad Košice, Komenského 0/52, 041 26  Košice, Slovenská republika
Okresný úrad Prešov, Nám. mieru 3 , 080 01  Prešov, Slovenská republika
Ministerstvo dopravy Slovenskej republiky, Námestie slobody 6, 811 06  Bratislava-Staré Mesto, Slovenská
republika
Košický samosprávny kraj, Námestie Maratónu mieru , 042 66  Košice-Staré Mesto, Slovenská republika
Prešovský samosprávny kraj, Námestie mieru , 080 01  Prešov, Slovenská republika
Ministerstvo dopravy Slovenskej republiky, oddelenie oblastného hygienika Košice, Námestie slobody 6, 811 06 
Bratislava-Staré Mesto, Slovenská republika
Krajský pamiatkový úrad Košice, Hlavná , 040 01  Košice-Staré Mesto, Slovenská republika
Krajský pamiatkový úrad Prešov, Hlavná , 080 01  Prešov, Slovenská republika
Okresný úrad Košice, odbor cestnej dopravy a pozemných komunikácií, Komenského 0/52, 041 26  Košice,
Slovenská republika
Okresný úrad Prešov, odbor cestnej dopravy a pozemných komunikácií, Nám. mieru 3 , 080 01  Prešov, Slovenská
republika
Okresný úrad Prešov, odbor starostlivosti o žp, Nám. mieru 3 , 080 01  Prešov, Slovenská republika
Okresný úrad Košice, odbor starostlivosti o žp, Komenského 0/52, 041 26  Košice, Slovenská republika
Okresný úrad Košice, odbor krízového riadenia, Komenského 0/52, 041 26  Košice, Slovenská republika
Okresný úrad Prešov, odbor krízového riadenia, Nám. mieru 3 , 080 01  Prešov, Slovenská republika
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KE-OSZP1-2025/015324
022
0089638/2025
3.6.2025
hodnoverná elektronická
22 / 22
Okresný úrad Košice, pozemkový a lesný odbor, Komenského 0/52, 041 26  Košice, Slovenská republika
Okresný úrad Prešov, pozemkový a lesný odbor, Nám. mieru 3 , 080 01  Prešov, Slovenská republika
Regionálny úrad verejného zdravotníctva so sídlom v Košiciach, Ipeľská 1A, 040 11  Košice-Západ, Slovenská
republika
Regionálny úrad verejného zdravotníctva so sídlom vo Vranove nad Topľou, Dr. C. Daxnera 91/4, 093 01  Vranov
nad Topľou, Slovenská republika
Hlavný banský úrad, Kammerhofská 200, 969 01  Banská Štiavnica, Slovenská republika
Obvodný banský úrad v Košiciach, Timonova 23, 041 57  Košice, Slovenská republika
Dopravný úrad, Letisko M. R. Štefánika , 823 05  Bratislava-Ružinov, Slovenská republika
Železnice Slovenskej republiky, Bratislavská 2/A, 917 02  Trnava, Slovenská republika
Úrad pre územné plánovanie a výstavbu Slovenskej republiky, Tomášikova 14366/64A, 831 04  Bratislava-Nové
Mesto, Slovenská republika
SLOVENSKÝ VODOHOSPODÁRSKY PODNIK, štátny podnik, Karloveská 2, 841 04  Bratislava-Karlova Ves,
Slovenská republika
Ministerstvo obrany SR, Sekcia majetku a infraštruktúry,  Námestie generála Viesta 11694/2, 832 47  Bratislava,
Slovenská republika
Ministerstvo životného prostredia Slovenskej republiky, odbor štátnej správy ochrany prírody a krajiny, Námestie
Ľudovíta Štúra 35/1, 812 35  Bratislava - mestská časť Staré Mesto, Slovenská republika
Ministerstvo životného prostredia Slovenskej republiky, odbor štátnej geologickej správy, Námestie Ľudovíta
Štúra 35/1, 812 35  Bratislava - mestská časť Staré Mesto, Slovenská republika
Ministerstvo životného prostredia Slovenskej republiky, sekcia vôd, Námestie Ľudovíta Štúra 35/1, 812 35 
Bratislava - mestská časť Staré Mesto, Slovenská republika
Krajské riaditeľstvo Hasičského a záchranného zboru v Prešove, Požiarnicka 1, 080 01  Prešov, Slovenská
republika
Krajské riaditeľstvo Hasičského a záchranného zboru v Košiciach, Požiarnická , 040 01  Košice - mestská časť
Juh, Slovenská republika