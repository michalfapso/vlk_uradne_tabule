## OKRESNÝ ÚRAD KOŠICE
Odbor starostlivosti o životné prostredie
Oddelenie ochrany prírody a vybraných zložiek životného prostredia
Komenského 52, 041 26 Košice

**Váš list číslo/zo dňa:**

**Naše číslo:** OU-KE-OSZP3-2025/038592

**Vybavuje/kontakt:** RNDr. Boková/6001 333

**Dátum:** 13.06.2025

**Vec:** Oznámenie o začatí správneho konania podľa § 82 ods. 7 zákona č. 543/2002 Z. z. o ochrane prírody a krajiny v znení neskorších predpisov

Podľa § 82 ods. 7 zákona č. 543/2002 Z. z. o ochrane prírody a krajiny v znení neskorších predpisov (ďalej len „zákon“) Okresný úrad Košice, odbor starostlivosti o životné prostredie (ďalej len „okresný úrad“) oznamuje začatie nasledovného správneho konania:

**Predmet žiadosti:** Vydanie súhlasu podľa zákona na výrub 2 ks drevín, z toho 1 ks druhu čerešňa (Prunus sp.), rastúcej na pozemku reg. „C“ parc. č. 948/1, kat. úz. Terasa, vo vlastníctve Mesta Košice, lokalita Šafárikova trieda č. 7 v Košiciach a 1 ks druhu javor horský (Acer pseudoplatanus), rastúci na pozemku reg. „C“ parc. č. 1388, kat. úz. Terasa, vo vlastníctve Mesta Košice, lokalita Šafárikova trieda č. 6 v Košiciach.

**Odôvodnenie výroby:** Dôvodom výrubu dreviny druhu slivka (Prunus sp.) je skutočnosť, že drevina je v priamom kontakte s plášťom priľahlej budovy a nie je možné rast konárov obmedziť rezom, bez poškodenia dreviny. V prípade častého a neprimeraného zásahu do dreviny dochádza k aktivácii spacích púčikov a k snahe dreviny o náhradu stratenej listovej hmoty. V prípade, že by došlo k nepatrične hlbokému rezu, vzniku veľkých rezných rán, drevina reaguje tvorbou sekundárnej koruny, výrazne hustejšej so slabou štruktúrouou, napadnutou zraní sekundárnych konárov s materiálovým kostrovým vetvením, čo má za následok zvýšené riziko polomu a v neposlednom rade zhoršenie svetlotechnických podmienok v bytovom dome.

Dôvodom výrubu dreviny javor horský (Acer pseudoplatanus) je skutočnosť, že strom má jednostrannú korunu a umiestnenie dreviny je v priamom kontakte s plášťom priľahlej budovy a nie je možné rast konárov obmedziť rezom bez poškodenia dreviny. Má tlakové vetvenie s výtokom. Svojím vzrastom spôsobuje nevhodné hygienické podmienky v bytových priestoroch.

**Žiadateľ:** Mesto Košice, Trieda SNP 48/A, 040 11 Košice v zastúpení Správou mestskej zelene v Košiciach, Rastislavova 79, 040 01 Košice

**Žiadosť doručená dňa:** 11.06.2025

V súlade s § 82 ods. 7 zákona okresný úrad určuje na potvrdenie záujmu byť zúčastnenou osobou v uvedenom správnom konaní lehotu 5 pracovných dní od zverejnenia tohto oznámenia.

Telefón | E-mail | Internet | IČO
---|---|---|---
+421/55/6001 321 | oszp.ke@minv.sk | www.minv.sk | 00151866

---

Podľa § 82 ods. 6 zákona združenie s právnou subjektivitou uvedie v písomnom oznámení o účasti v konaní názov združenia, sídlo, identifikačné číslo organizácie, meno a priezvisko osoby oprávnenej konať v jeho mene. K oznámeniu je povinné pripojiť stanovy, ktoré preukazujú, že jeho predmetom činnosti je ochrana prírody a krajiny najmenej jeden rok. V prípade nepriloženia stanov, okresný úrad nebude na také oznámenie prihliadať.

Ing. Richard Jakubišin
vedúci oddelenia

2