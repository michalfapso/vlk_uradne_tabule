úrad
Košice
OKRESNÝ ÚRAD KOŠICE
ODBOR STAROSTLIVOSTI O ŽIVOTNÉ PROSTREDIE
Oddelenie ochrany prírody a vybraných zložiek životného prostredia
Komenského 52, 041 26 Košice

Číslo spisu
OU-KE-OSZP3-2025/024355-010

Košice
06. 06. 2025

Rozhodnutie

**Výrok**
Okresný úrad Košice, odbor starostlivosti o životné prostredie, oddelenie ochrany prírody a vybraných zložiek
životného prostredia (ďalej aj ako len „okresný úrad"), ako vecne a miestne príslušný orgán štátnej vodnej správy
podľa § 5 ods. 1 zákona č. 525/2003 Z. z. o štátnej správe starostlivosti o životné prostredie a o zmene a doplnení
niektorých zákonov v znení neskorších predpisov a v spojení s ustanovením § 61 písm. c) zákona č. 364/2006 Z. z. o
vodách a o zmene zákona SNR č. 372/1990 Zb. o priestupkoch v znení neskorších predpisov (vodný zákon) v znení
neskorších predpisov (ďalej len „vodný zákon"), ako špeciálny stavebný úrad pre vodné stavby podľa § 120 zákona
č. 50/1976 Zb. o územnom plánovaní a stavebnom poriadku v znení neskorších predpisov (ďalej len „stavebný
zákon"), konajúc v zmysle § 76 až § 84 stavebného zákona a nadväznosti na § 73 ods. 1 vodného zákona a v
súlade s príslušnými ustanoveniami zákona č. 71/1967 Zb. o správnom konaní (správny poriadok) v znení neskorších
predpisov (ďalej len „správny poriadok"), na základe návrhu na vydanie kolaudačného rozhodnutia podaného
dňa 24.03.2025 stavebníkom, spoločnosťou ANTIK Telecom s.r.o., Čárskeho 10, 040 01 Košice, v zastúpení Ing.
Gabrielom Gajdošom, Vihorlatská 4, 040 01 Košice a výsledku uskutočneného kolaudačného konania rozhodol
takto:

Stavebníkovi ANTIK Telecom s.r.o., Čárskeho 10, 040 01 Košice, IČO 36191400 (ďalej len „stavebník“)

I. Podľa § 82 stavebného zákona v spojení s § 26 ods. 3 a 4 vodného zákona,

**povoľuje užívať vodné stavby**

realizované v rámci stavby „Kavečany - Miestna komunikácia v lokalite pri cintoríne, SO 02 Rozšírenie vodovodu,
SO 03 Kanalizácia splašková tlaková, SO 04 Kanalizácia dažďová, SO 05 Rozšírenie plynovodu, SO 06 Rozšírenie
NN distribučnej siete. Košice", v katastrálnom území Kavečany, na pozemkoch parc. KNC-C č. 1609/11, č. 1609/20,
č. 1609/90, č. 1609/115, č. 1609/91, č. 1609/92, č. 1609/120, č. 1609/94, č. 1609/11, č. 1609/68, č. 1609/117, č.
1609/118, č. 1609/119, č. 1602/2, č. 1609/30, č. 1609/43, č. 1609/74 v tomto rozsahu:

*   SO 02 Rozšírenie vodovodu - rieši rozšírenie verejného vodovodu z potrubia HDPE PN10 D80 o dĺžke 213,14
m, ktoré je napojené na existujúci verejný vodovod D90. Trasa vodovodného potrubia je vedená súbežne s tlakovou
kanalizáciou. Na trase vodovodného potrubia je osadený hydrant H1. V rámci stavby sú zrealizované aj vodovodné
prípojky D32 v počte 2 ks.

*   SO 03 Kanalizácia splašková tlaková - rieši odvádzanie splaškových odpadových vôd z predmetnej lokality
prostredníctvom verejnej splaškovej tlakovej kanalizácie, ktorá je zaústená do existujúcej verejnej tlakovej
kanalizácie D75. Kanalizácia bola zrealizovaná z potrubia D63, PN 16 RCTEC SDR11 o dĺžke 162,7 m a potrubia
D75, PN 16 RCTEC SDR11 o dĺžke 55,23 m. Do kanalizácie sú zaústené zrealizované kanalizačné prípojky D40
v počte 3 ks.

OU-KE-OSZP3-2025/024355-0094455/2025

*   SO 04 Kanalizácia dažďová - rieši odvádzanie dažďových vôd zo spevnenej plochy komunikácie a chodníka
prostredníctvom dažďovej kanalizácie PVC SN8 DN200 o dĺžke 146,2 m, ktorá je zaústená do existujúcej dažďovej
kanalizácie DN200. Na odvedenie dažďových vôd z komunikácie slúžia odvodňovací žľab o dĺžke 19,5 m a tri uličné
vpuste, ktoré sú kanalizačnými prípojkami zaústené do dažďovej kanalizácie. Prípojky sú zrealizované z potrubia
DN150. Na potrubí dažďovej kanalizácie sú osadené revízne šachty v počte 4 ks.

II. Podľa § 26 ods. 2 vodného zákona v spojení s § 82 stavebného zákona pre užívanie vodných stavieb orgán štátnej
vodnej správy určuje týmto podmienky:

1. Vlastník je povinný zabezpečiť kontinuálnu prevádzku a údržbu predmetných vodných stavieb v súlade so
súvisiacimi technickými normami.
2. Všetky úkony v rámci údržby, opravy, porúch a havárií zaznamenať do prevádzkového denníka, ktorý musí byť
dostupný k nahliadnutiu v prípade kontroly.
3. Predmetné vodné stavby musia byť užívané len na účel určený týmto rozhodnutím v súlade so schválenou
projektovou dokumentáciou.
4. Platnosť povolenia na hore uvedené vodné stavby nie je časovo obmedzená.

**Odôvodnenie**
Stavebník v zastúpení Ing. Gabrielom Gajdošom, Vihorlatská 4, 040 01 Košice, podal dňa 24.03.2025 na okresný
úrad návrh na vydanie kolaudačného rozhodnutia na vodné stavby s názvom: SO 02 Rozšírenie vodovodu, SO
03 Kanalizácia splašková tlaková, SO 04 Kanalizácia dažďová, realizované v rámci hlavnej stavby „Kavečany -
Miestna komunikácia v lokalite pri cintoríne, SO 02 Rozšírenie vodovodu, SO 03 Kanalizácia splašková tlaková,
SO 04 Kanalizácia dažďová, SO 05 Rozšírenie plynovodu, SO 06 Rozšírenie NN distribučnej siete. Košice“, na
pozemkoch parc. KNC-C č. 1609/11, č. 1609/20, č. 1609/90, č. 1609/115, č. 1609/91, č. 1609/92, č. 1609/120, č.
1609/94, č. 1609/11, č. 1609/68, č. 1609/117, č. 1609/118, č. 1609/119, č. 1602/2, č. 1609/30, č. 1609/43, č. 1609/74
v katastrálnom území Kavečany.

Stavebníkom boli ku kolaudačnému konaniu v zmysle § 18 Vyhlášky MŽP SR č. 453/2000 Z. z., ktorou sa
vykonávaqjú niektoré ustanovenia stavebného zákona tieto doklady:
1. Splnomocnenie.
2. Zápis o odovzdaní a prevzatí budovy alebo jej stavby (alebo jej dokončenej časti) č. 1/2023.
3. Porealizačné zameranie stavby SO 02, SO 03, SO 04.
4. Zápis o tlakovej skúške SO 02 zo dňa 22.05.2023.
5. Zápis o tlakovej skúške SO 03 zo dňa 22.05.2023.
6. Certifikáty a použité materiály na stavbe.
7. Stanovisko Regionálneho úradu verejného zdravotníctva so sídlom v Košiciach č. RÚVZKE/
OHŽP/2583/1151/2024 zo dňa 02.01.2024.
8. Vyjadrenie Okresného úradu, orgánu štátnej správy odpadového hospodárstva č. OU-KE-OSZP3-2025/019137 zo
dňa 03.03.2025.
9. Kópia Darovacej zmluvy č. 1220/2025/DŽ/KE/ZML zo dňa 28.03.2025.
10. Správny poplatok v hodnote 100,- €.

Dňom podania návrhu bolo začaté kolaudačné konanie.

Vodné stavby boli vybudované podľa stavebného povolenia vydaného okresným úradom č. OU-KE-
OSZP3-2022/015781-005 zo dňa 09.05.2022, ktoré nadobudlo právoplatnosť dňa 24.06.2022.

Účelom vodných stavieb je zabezpečiť zásobovanie lokality vodou a odvádzanie splaškových odpadových vôd a
dažďových vôd z danej lokality.

Okresný úrad na základe návrhu na vydanie kolaudačného rozhodnutia na vodné stavby oznámil listom č. OU-
KE-OSZP3-2025/024355-002 zo dňa 28.03.2025 začatie kolaudačného konania účastníkom konania, dotknutým
orgánom a nariadil na deň 21.04.2025 ústne pojednávanie spojené s miestnou ohliadkou. Pritom ich upozornil, že
si môžu uplatniť k podkladom kolaudačného konania pri ústnom pojednávaní na okresnom úrade, svoje
námietky môžu uplatniť najneskôr na ústnom pojednávaní inak sa na ne nebude prihliadať. Súčasne uviedol, že
2/5

ak dotknuté orgány v určenej lehote svoje stanoviská neoznámia, má sa za to, že s vydaním kolaudačného rozhodnutia
z hľadiska nimi sledovaných záujmov súhlasia.

Po doručení oznámenia účastníkom konania vznikli nové skutočnosti, t. j. oznámenie účastníkovi konania p. Márii
Baličkovej, Kadlubská 12, 040 01 Košice, bolo doručené okresnému úradu späť z dôvodu, že účastník konania
zomrel.

Okresný úrad vzhľadom na vyššie uvedené podľa § 80 ods. 1 stavebného zákona doručil oznámenie o začatí
kolaudačného konania neznámym účastníkom konania (neznámym vlastníkom (dedičom po zemrelej p. Márii
Baličkovej) formou verejnej vyhlášky č. OU-KE-OSZP3-2025/024355-005 zo dňa 07.04.2025.

Z kolaudačného konania je vyhotovený protokol, ktorý tvorí súčasť spisového materiálu predmetnej stavby. Na
ústnom pojednávaní vedenom v súlade s ustanoveniami stavebného a vodného zákona, po podrobnom preskúmaní
predmetu kolaudačného konania a miestnej ohliadke bolo zistené, že boli dodržané podmienky stavebného
povolenia a vyhovelo sa všeobecným technickým požiadavkám na výstavbu. V priebehu predmetného konania
neboli účastníkmi konania vznesené žiadne námietky.

Podľa § 4 zákona č. 442/2002 Z. z. o verejných vodovodoch a verejných kanalizáciách a o zmene a doplnení
zákona č. 276/2001 Z. z. o regulácii v sieťových odvetviach v znení neskorších predpisov, vlastníkom verejných
vodovodov a verejných kanalizácií môže byť z dôvodu verejného záujmu len subjekt verejného práva. Ak výstavbu
verejných vodovodov a verejných kanalizácií zabezpečuje právnická osoba, ktorá nie je subjektom verejného
práva, podmienkou na vydanie územného rozhodnutia a stavebného povolenia o povolení výstavby verejného
vodovodu a verejnej kanalizácie je zmluva o prevode vlastníctva verejného vodovodu alebo verejnej kanalizácie
medzi vlastníkom a subjektom verejného práva.

Stavebníkom bola ku kolaudačnému konaniu predložená Darovacia zmluva č. 1220/2025/DŽ/KE/ZML zo dňa
28.03.2025 uzatvorená medzi Východoslovenskou vodárenskou spoločnosťou, a.s., Komenského 50, 042 48 Košice
(ďalej len „VVS, a.s.") a stavebníkom. Prevodom vlastníctva práva na základe Darovacej zmluvy č. 1220/2025/
DŽ/KE/ZML zo dňa 28.03.2025 uzatvorenej medzi VVS, a.s. a stavebníkom, prechádza vlastníctvo verejného
vodovodu a verejnej kanalizácie (vodných stavieb) k zrealizovaným stavbám SO 02 Rozšírenie vodovodu a SO 03
Kanalizácia splašková tlaková na VVS, a.s. VVS je účinnosťou dňom nadobudnutia právoplatnosti tohto rozhodnutia,
alebo dňom nasledujúcim po zverejnení uvedenej zmluvy, ak zverejnenie nenastalo po nadobudnutí právoplatnosti
tohto rozhodnutia.

Okresný úrad v súlade s § 33 ods. 2 správneho poriadku dal účastníkom konania a zúčastneným osobám možnosť
pred vydaním rozhodnutia vyjadriť sa k jeho podkladom k spôsobu jeho zistenia, prípadne navrhnúť jeho doplnenie
v lehote 3 dní odo dňa doručenia oboznámenia č. OU-KE-OSZP3-2025/024355-009 zo dňa 06.05.2025.

V stanovenej lehote neboli okresnému úradu doručené žiadne vyjadrenia k podkladu rozhodnutia ani návrhy jeho
doplnenia.

Posúdením skutočnej realizácie stavby s dokumentáciou overenou pri stavebnom konaní boli zistené zmeny, ktoré
sú zakreslené v dokumentácii skutočnej realizácie stavby, odsúhlasené stavebníkom a orgánu štátnej vodnej správy,
pričom zásadným spôsobom neovplyvňujú projektované parametre vodných stavieb.

Na základe záverov uskutočneného kolaudačného konania, okresný úrad posúdil návrh stavebníka a zistil, že vodné
stavby boli riadne a odborne zrealizované, bez chýb a nedorobkov.

Výstavbou boli dodržané podmienky územného rozhodnutia a stavebného povolenia, vyhovelo sa všeobecným
technickým požiadavkám na výstavbu.

Pretože sú splnené podmienky na zabezpečenie záujmov starostlivosti o životné prostredie, bezpečnosť a ochranu
zdravia ľudí, užívanie vodných stavieb na určený účel, okresný úrad na základe kladného výsledku kolaudačného
konania rozhodol tak, ako je uvedené vo výrokovej časti tohto rozhodnutia za predpokladu plnenia podmienok tohto
rozhodnutia.
3/5

Podľa § 84 ods. 4 písm. b) zákona č. 25/2025 Z. z. Stavebný zákon a o zmene a doplnení niektorých zákonov
(Stavebný zákon) sa doterajšie predpisy v znení účinnom do 31. marca 2025 použijú na vybavenie konania začatého
na stavebnom úrade do 31. marca 2025 na žiadosť stavebníka.

Stavebník v zmysle zákona č. 145/1995 Z. z. o správnych poplatkoch v znení neskorších predpisov uhradil správny
poplatok vo výške 100,- €, položka 62a, písm. g) podľa Sadzobníka správnych poplatkov.

**Poučenie**
Proti tomuto rozhodnutiu je možné podať odvolanie v zmysle § 53 a § 54 správneho poriadku na Okresný úrad
Košice, odbor starostlivosti o životné prostredie, Komenského 52, 041 26 Košice v lehote 15 dní odo dňa doručenia
rozhodnutia. Včas podané odvolanie má odkladný účinok.

Toto rozhodnutie je preskúmateľné súdom až po vyčerpaní riadneho opravného prostriedku.

Toto rozhodnutie sa v zmysle § 82 ods. 6 stavebného zákona a § 26 správneho poriadku doručuje formou verejnej
vyhlášky a bude vyvesené po dobu 15 dní na úradnej tabuli Okresného úradu Košice, Komenského 52, 041 26
Košice. Posledný deň tejto lehoty je dňom doručenia.

Okresný úrad súčasne toto rozhodnutie zverejní na svojom webovom sídle (www.minv.sk), ako aj po dobu 15 dní
bude vyvesené na úradnej tabuli spôsobom miestne obvyklým:
1. Centrálna úradná elektronická tabuľa portálu www.slovensko.sk.
2. Mesto Košice, Trieda SNP 48/A, 040 11 Košice.
3. Mestská časť Košice - Kavečany, Široká 17/A, 040 01 Košice.
Okresný úrad Košice
odbor starostlivosti o životné prostredie
Košice

Dátum vyvesenia
11.06.2025
.
oddtlačok pečiatky, podpis:

Dátum zvesenia
oddtlačok pečiatky, podpis:

Po uplynutí lehoty na uverejnenie žiadame, aby ste rozhodnutie s vyznačením požadovaných údajov zaslali na
Okresný úrad Košice, odbor starostlivosti o životné prostredie.

JUDr. Henrieta Halászová
vedúca odboru

Informatívna poznámka - tento dokument bol vytvorený elektronicky orgánom verejnej moci

IČO: 00151866 Sufix: 10113

**Doručuje sa**
Okresný úrad Košice, Úradná tabuľa, Komenského 52, 040 01 Košice-Staré Mesto, Slovenská republika

4/5

**Na vedomie**
Mesto Košice, Úradná tabuľa, Trieda SNP 48/A, 040 11 Košice-Západ
Mestská časť Košice - Kavečany, Úradná tabuľa, Široká 400/17/A, 040 01 Košice 1
Ing. Gabriel Gajdoš, Vihorlatská 959/4, Košice-Sever, Košice I
Miroslav Kolár, Brezová 228/25, Košice-Kavečany, Košice I
Miroslava Kolárová, Budanova 304/35, Košice-Kavečany, Košice I
Ing. Ľubomír Masaryk, Budanova 391/25, Košice-Kavečany, Košice I
Anna Masaryková, Budanova 391/25, Košice-Kavečany, Košice I
Miroslav Antal, Šafárikova trieda 366/10, Košice-Západ, Košice II
Mária Ondrejčík, Malokrásňanská 295/9, Košice-Šaca, Košice IV
Ing. Stanislav Gajdoš, Vihorlatská 959/4, Košice-Sever, Košice I
Stanlyjobs, Štúrova 15, 042 01 Zádiel, Česká
Ing. Ľubomír Sýkora PhD., Kadlubská 10, 040 01 Košice 1
JUDr. Judita Vaľo, Fatranská 2430/1B, Košice-Západ, Košice II
Východoslovenská vodárenská spoločnosť, a.s., Komenského 50, 042 48 Košice-Západ
Mestská časť Košice - Kavečany, Široká 400/17/A, 040 01 Košice 1
Mesto Košice, Stavebný úrad, pracovisko Košice - Staré Mesto, Trieda SNP 48A, 040 11 Košice-Západ
Východoslovenská vodárenská spoločnosť, a.s., Závod Košice, Komenského 50, 042 48 Košice-Západ
Okresné riaditeľstvo Hasičského a záchranného zboru v Košiciach, Požiarnická 4, 040 01 Košice 1
Regionálny úrad verejného zdravotníctva so sídlom v Košiciach, Ipeľská 1 A, 040 11 Košice-Západ

5/5

**Doložka o autorizácii**
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.

**Údaje elektronického dokumentu**

Názov:
[Rozhodnutie - kolaudácia]
Identifikátor:
OU-KE-OSZP3-2025/024355-0094455/2025

**Autorizácia elektronického dokumentu**

Dokument autorizoval:
Henrieta Halászová
Oprávnenie:
§ 109 - podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu a pripojenou kvalifikovanou elektronickou pečaťou
Deklarovaný dátum a čas autorizácie:
09.06.2025 | 12:34:38 časové pásmo +02:00
Dátum a čas vystavenia kvalifikovanej časovej
09.06.2025 12:26:43 časové pásmo +02:00
pečiatky:

Označenie listov, na ktoré sa autorizácia vzťahuje:
OU-KE-OSZP3-2025/024355-0094455/2025

**Informácia o vyhotovení doložky o autorizácii**

Doložku vyhotovil:
Mgr. Róbert Toplanský
Funkcia alebo pracovné zaradenie:
hlavný radca
Označenie orgánu verejnej moci:
Okresný úrad Košice
IČO: 00151866
Dátum vytvorenia doložky:
10.06.2025
Podpis a pečiatka:

Identifikátor elektronického formulára: 50349287, Doložka_o_autorizácii.sk, Jazyk: SK, Verzia: 1.4