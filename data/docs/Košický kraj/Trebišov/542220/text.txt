OKRESNÝ ÚRAD TREBIŠOV
ODBOR STAROSTLIVOSTI O ŽIVOTNÉ PROSTREDIE
Námestie mieru 804/1, 075 01  Trebišov
____________________________________________________________________________________
Číslo spisu
OU-TV-OSZP-2025/006172-011
Trebišov
21. 05. 2025
Rozhodnutie
Verejná vyhláška
Výrok
Okresný úrad Trebišov, odbor starostlivosti o životné prostredie, ako príslušný správny orgán podľa § 2 ods.3, §3
ods.1 a § 4 ods.1 zákona č. 180/2013 Z.z. o organizácii miestnej štátnej správy a o zmene a doplnení niektorých
zákonov v spojení s § 5 zákona 525/2003 Z.z. o štátnej správe starostlivosti o životné prostredie a o zmene a doplnení
niektorých zákonov, ako príslušný orgán štátnej vodnej správy podľa § 61 zák. NR SR č.364/2004 Z.z. o vodách a
o zmene zákona SNR č.372/1990 Zb. o priestupkoch v znení neskorších predpisov (vodný zákon) a ako špeciálny
stavebný úrad podľa § 120 zák.č.50/1976 Zb. o územnom plánovaní a stavebnom poriadku (stavebný zákon) v znení
neskorších predpisov a výsledkov kolaudačného konania, podľa ustanovení:
- § 26 ods. 3,4 vodného zákona
- § 82 stavebného zákona
- zák.č. 71/1967 Zb. o správnom konaní v platnom znení
u d e ľ u j e
Východoslovenskej vodárenskej spoločnosti, a.s.
Komenského 50, 042 48 Košice
IČO : 36570460
p o v o l e n i e
na uvedenie do prevádzky vodnú stavbu „ Boťany ÚV-Kráľovský Chlmec VDJ- stavebné úpravy na výtlačnom
potrubí – 3.etapa“ časť stavby, ktorá bola povolená rozhodnutím Okresného úradu Trebišov, odbor starostlivosti o
životné prostredie č.OU-TV-OSZP-2020/000578-013 zo dňa 30.01.2020 .
Stavba je zrealizovaná v extraviláne k.ú. Bačka na pozemkoch registra „C“ KN parc.č. 553 („E“ 550, 551, 552, 553,
554, 555, 556, 557 ,558, 559, 560, 561, 562, 563, 564/1, 565, 566, 567, 568, 569, 570, 571, 572, 573, 574, 575, 576,
577, 578, 579, 580, 581, 582, 583, 584, 585, 586, 587, 588, 589, 590, 591, 592, 593, 594, 595, 596, 597, 598, 599,
600, 601, 602, 603, 604, 605, 607, 608, 609, 610, 611, 612, 613, 614, 615, 616, 617, 618)
Stavba bude slúžiť na zásobovanie pitnou vodou obyvateľov v danej oblasti .
Povolenie na užívanie sa vzťahuje na časť vodnej stavby v rozsahu :
Vodovodné potrubie HDPE DN 450 PN 10, dĺžky 614,46 m
Podmienky povolenia:
OU-TV-OSZP-2025/006172-0029239/2025
2 / 4
1. Zmeny v spôsobe užívania vodnej stavby sú možné len po predchádzajúcom ohlásení stavebnému úradu, ktorý
o nich rozhodne.
2. Stavbu udržiavať v dobrom stavebnom stave tak, aby nevznikalo nebezpečenstvo požiarnych a hygienických
závad, aby nedochádzalo k jej znehodnoteniu alebo ohrozeniu jej vzhľadu a aby sa čo najviac predĺžila jej
užívateľnosť.
3. Prevádzkovateľom predmetnej stavby bude Východoslovenská vodárenská spoločnosť, a.s. Košice
4. Vlastník verejného vodovodu je povinný podať návrh na vykonanie záznamu vecného bremena do katastra
nehnuteľnosti do 60 dní odo dňa nadobudnutia právoplatnosti kolaudačného rozhodnutia.
5. Vykonanie záznamu vecného bremena do katastra nehnuteľností je vlastník stavby povinný písomne oznámiť
vlastníkovi pozemku do 60 dní od jeho vykonania.
Odôvodnenie
Listom číslo: 30798/2025/O zo dňa 27.02.2025, podala Východoslovenská vodárenská spoločnosť, a.s. Košice na
Okresný úrad Trebišov, odbor starostlivosti o životné prostredie, orgán štátnej vodnej správy, návrh na vydanie
kolaudačného – užívacieho povolenia na vodnú stavbu „ Boťany ÚV-Kráľovský Chlmec VDJ- stavebné úpravy
na výtlačnom potrubí – 3.etapa“ časť stavby , ktorá bola povolená rozhodnutím Okresného úradu Trebišov, odbor
starostlivosti o životné prostredie č.OU-TV-OSZP-2020/000578-013 zo dňa 30.01.2020.
Dňom doručenia návrhu bolo začaté kolaudačné konanie.
Orgán štátnej vodnej správy oznámil verejnou vyhláškou číslo OU-TV-OSZP-2025/006172-004 zo dňa 05.03.2025
začatie konania vo veci vydania užívacieho povolenia uvedenej vodnej stavby účastníkom konania, zúčastneným
osobám, dotknutým organizáciám a orgánom štátnej správy a na deň 24.04.2025 nariadil ústne pojednávanie
predloženého návrhu spojené s miestnym šetrením. Zároveň upozornil, že zo strany účastníkov konania a dotknutých
osôb a orgánov štátnej správy možno pripomienky alebo námietky k predmetnej vodnej stavbe podať najneskoršie
na ústnom konaní v rámci kolaudačného konania inak sa na ne nebude prihliadať.
Pred ústnym konaním sa písomne vyjadril SPF námietkou s tým, že trvá na podmienkach uvedených v stavebnom
povolení, t.j. do doby vydania kolaudačného rozhodnutia stavebník zriadi vecné bremeno, ktoré bude zapísané v
príslušnom katastri nehnuteľností.
Na ústnom konaní správny orgán prejednal námietku účastníka konania, ktorú podal Slovenský pozemkový fond.
Námietka sa týkala nesplnenia podmienky, ktorá bola daná stavebníkovi v stavebnom povolení pod č.19 a to :
Dodržať podmienku uvedenú v stanoviska SPZ č.SPFZ117685/2019 zo dňa 16.09.2019
- Stavebník na dotknuté pozemky NV najneskôr do vydania kolaudačného rozhodnutia zriadi vecné bremeno, ktoré
bude zapísané v príslušnom katastri nehnuteľností a to odplatne v prospech SPF. Súčasťou zmluvy o zriadení vecného
bremena bude na náklady stavebníka vyhotovený geometrický plán podľa skutočného vedenia a uloženia stavby.
Ku kolaudácii bolo zo strany stavebníka predložené porealizačné zameranie stavby vypracované spoločnosťou
GEOTEAM M.Z. s.r.o. Košice, Ing.Marián Zemen,PhD , číslo zákazky : 51035570-141/2024 zo dňa 16.12.2024.
Stavebník nepredložil záznam o zriadení vecného bremena do katastra nehnuteľností.
Stavebník voči námietke na vykonanie záznamu vecného bremena do katastra nehnuteľnosti doručil vyjadrenie č.
46861/2025/O zo dňa 31.03.2025, doručeného na Okresný úrad Trebišov, odbor starostlivosti o životné prostredie
dňa 01.04.2025 a v deň konania kolaudácie doručil stanovisko k telefonickému hovoru uskutočnenom zástupcom
VVS, a.s. Mgr.Luciou Farkašovou a zástupcom SPF Jánom Imrovičom .
Stanoviská stavebníka sa opierajú o zákon č.442/2002 Z.z. o verejných vodovodoch a verejných kanalizáciách
a o zmene a doplnení zákona č.276/2001 Z.z. o regulácii v sieťových odvetviach ( ďalej len zákon o verejných
vodovodoch), z ktorého ustanovení vyplývajú oprávnenia a povinnosti k cudzím nehnuteľnostiam ( §20). Orgán
štátnej vodnej správy sa stotožnil s vyjadreniami stavebníka, ktoré poukazujú na zákon o verejných vodovodoch a
nepovažuje námietku podanú SPF za opodstatnenú a ktorá by bránila užívaniu stavby. Orgán štátnej vodnej správy v
kolaudačnom rozhodnutí podmieni stavebníka v súlade s § 20 ods.5 zákona o verejných vodovodoch na vykonanie
záznamu vecného bremena do katastra nehnuteľnosti do 60 dní odo dňa nadobudnutia právoplatnosti kolaudačného
rozhodnutia.
Ostatní účastníci vodoprávneho konania nemali pripomienky ani námietky voči vydaniu vodoprávneho povolenia
na horeuvedenú vodnú stavbu.
Z ústneho pojednávania bol spísaný protokol.
K žiadosti o vydanie kolaudačného – užívacieho povolenia žiadateľ predložil tieto doklady:
1. Vodoprávne povolenie vydané Okresným úradom Trebišov, odbor starostlivosti o životné prostredie č.OU-TV-
OSZP-2020/000578-013 zo dňa 30.01.2020.
2. Zápisy o odovzdaní a prevzatí stavby
3. Zápis o tlakovej skúške č.1/2025 zo dňa 07.11.2024
OU-TV-OSZP-2025/006172-0029239/2025
3 / 4
4. Porealizačné zameranie stavby vypracované spoločnosťou, GEOTEAM M.Z. s.r.o. Košice zo dňa 16.12.2024
5. Stavebný denník
6. Vyjadrenie Regionálneho úradu verejného zdravotníctva Trebišov č.RÚVZTV/OHŽPaZ/218/755/2025 zo dňa
10.02.2025.
7. Certifikáty použitých materiálov.
8. Vyhlásenie o parametroch výrobku
9. Vyjadrenie Hydromeliorácie, š.p. zo dňa 24.04.2025
10. Vyjadrenie OUTV, OSŽP č.OU-TV-OSZP-2025/006100-002 zo dňa 03.03.2025
Verejnou vyhláškou č. OU-TV-OSZP-2025/006172-009 zo dňa 29.04.2025 orgán štátnej vodnej správy oboznámil
účastníkov konania v súlade s § 33 ods.2 zákona č.71/1967 Zb. o správnom konaní v znení neskorších predpisov
( ďalej len správny poriadok) s podkladmi rozhodnutia a umožnil im, aby sa pred vydaním rozhodnutia mohli
vyjadriť k jeho podkladom i k spôsobu jeho zistenia , prípadne navrhnúť jeho doplnenie v lehote 3 pracovných
dní od doručenia tohto oboznámenia. Nikto z účastníkov konania nemal pripomienky ani námietky voči vydaniu
vodoprávneho povolenia.
Stavba bola zrealizovaná podľa projektovej dokumentácie overenej vo vodoprávnom konaní. Podľa predložených
dokladov vodná stavba je bez závad a nedorobkov a je spôsobilá bezpečného užívania. Užívaním predmetnej stavby
nebude ohrozený život ani zdravie osôb. Pri kolaudačnom konaní orgán štátnej vodnej správy nezistil závažné
skutočnosti, ktoré by bránili užívať predmetnú stavbu. Účastníci konania, zúčastnené osoby, dotknuté organizácie
a orgány štátnej správy s vydaním kolaudačného rozhodnutia súhlasili. Námietky a pripomienky boli zohľadnené v
podmienkach kolaudačného - vodoprávneho povolenia.
Nakoľko pri dodržaní stanovených podmienok povolenia nebudú ohrozené vodohospodárske záujmy, rozhodol
orgán štátnej vodnej správy tak, ako je to uvedené vo výrokovej časti tohto rozhodnutia.
Správny poplatok bol stanovený podľa zákona NR SR č.145/1995 Z.z. o správnych poplatkoch v platnom znení,
položka č.62a písm.g) sadzobníka a zaplatený nominálnym E-kolkom vo výške 120 €.
Vlastníci pozemkov na ktorých bola realizovaná stavba, budú upovedomení o vodoprávnom povolení formou
verejnej vyhlášky zverejnenej na :
1. Úradná tabuľa obce Bačka
2. Úradná tabuľa Okresného úradu Trebišov
3. Elektronická úradná tabuľa Okresného úradu Trebišov
Rozhodnutie č. OU-TV-OSZP-2025/006172-011 zo dňa 21.05.2025 má povahu verejnej vyhlášky a musí byť
vyvesené po dobu 15 dní na úradnej tabuli.
Vyvesené dňa ........................... Zvesené dňa ...........................
Pečiatka a podpis orgánu, ktorý potvrdzuje vyvesenie a zvesenie rozhodnutia číslo OU-TV-OSZP-2025/006172-011
zo dňa 21.05.2025. Doklad o vyvesení a zvesení žiadame predložiť na orgán štátnej vodnej správy.
Poučenie
Proti tomuto rozhodnutiu je možné podať odvolanie podľa §§ 53, 54 zákona č.71/1967 Zb. o správnom konaní v
platnom znení v lehote do 15 dní od doručenia tohto rozhodnutia na Okresný úrad Trebišov, odbor starostlivosti o
životné prostredie. Toto rozhodnutie možno preskúmať súdom po vyčerpaní riadnych opravných prostriedkov. Včas
podané odvolanie má odkladný účinok.
Rozdeľovník pre Okresný úrad Trebišov :
1. Okresný úrad Trebišov, Nám.mieru 804/1, OSŽP - OH
2. Okresný úrad Trebišov, M.R.Štefánika 1161/184, 075 01 Trebišov, OCDaPK
OU-TV-OSZP-2025/006172-0029239/2025
4 / 4
Ing. Stanislav Bogdányi
vedúci odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10281
Doručuje sa
Východoslovenská vodárenská spoločnosť, a.s.,, Komenského , 042 48  Košice-Západ, Slovenská republika
Obec Bačka, Hlavná 130, 076 84  Bačka, Slovenská republika
Správa ciest Košického samosprávneho kraja, Nám. Maratónu Mieru 1 , 040 01  Košice-Staré Mesto, Slovenská
republika
SPP - distribúcia, a.s., Plátennícka 2, 821 09  Bratislava-Ružinov, Slovenská republika
Východoslovenská distribučná, a.s., Mlynská 31, 040 01  Košice - Staré Mesto, Slovenská republika
Slovak Telekom, a.s., Bajkalská 28, 817 62  Bratislava-Ružinov, Slovenská republika
Hydromeliorácie, š.p., Vrakunská 29, 825 63  Bratislava, Slovenská republika
Košický samosprávny kraj, Námestie Maratónu mieru , 042 66  Košice, Slovenská republika
Krajský pamiatkový úrad Košice, Hlavná , 040 01  Košice, Slovenská republika
Orange Slovensko, a.s., Metodova , 821 08  Bratislava-Ružinov, Slovenská republika
Slovenský pozemkový fond, Búdková 36, 817 15  Bratislava-Staré Mesto, Slovenská republika
Na vedomie
Okresný úrad Trebišov, M. R. Štefánika 1161/184, 075 26 Trebišov 1
Regionálny úrad verejného zdravotníctva so sídlom v Trebišove, Jilemnického 3370/2, 075 01 Trebišov 1
OU-TV-OSZP-2025/006172-0029239/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[Verejná vyhláška]
Identifikátor:
OU-TV-OSZP-2025/006172-0029239/2025
Autorizácia elektronického dokumentu
Dokument autorizoval:
Stanislav Bogdányi
Oprávnenie:
1109 , podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu s pripojenou kvalifikovanou elektronickou časovou pečiatkou
Deklarovaný dátum a čas autorizácie:
22.05.2025 14:41:54 časové pásmo +02:00
Dátum a čas vystavenia kvalifikovanej časovej
pečiatky:
22.05.2025 14:42:06 časové pásmo +02:00
Označenie listov, na ktoré sa autorizácia vzťahuje:
OU-TV-OSZP-2025/006172-0029239/2025
Informácia o vyhotovení doložky o autorizácii
Doložku vyhotovil:
Ing. Pavol Kolesár
Funkcia alebo pracovné
zaradenie:
hlavný radca
Označenie orgánu verejnej moci:Okresný úrad Trebišov
IČO: 00151866
Dátum vytvorenia doložky:
23.05.2025
Podpis a pečiatka: