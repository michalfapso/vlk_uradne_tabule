KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
OKRESNÝ ÚRAD KOŠICE - OKOLIE
ODBOR STAROSTLIVOSTI O ŽIVOTNÉ PROSTREDIE
Hroncova 13, 041 70  Košice
____________________________________________________________________________________
Číslo spisu
OU-KS-OSZP-2025/007990-014
Košice
29. 04. 2025
Záväzné stanovisko zo zisťovacieho konania
Popis konania / Účastníci konania
Výrok
Okresný úrad Košice-okolie, odbor starostlivosti o životné prostredie, (ďalej len „okresný úrad“), ako príslušný orgán
štátnej správy podľa § 5 ods. 1 zákona č. 525/2003 Z. z. o štátnej správe starostlivosti o životné prostredie a o zmene a
doplnení niektorých zákonov v znení neskorších predpisov a ako príslušný orgán na úseku posudzovania vplyvov na
životné prostredie podľa § 56 písm. b) zákona č. 24/2006 Z. z. o posudzovaní vplyvov na životné prostredie a o zmene
a doplnení niektorých zákonov v znení neskorších prepisov (ďalej len „zákon EIA“), určuje podľa § 29 ods. 2 zákona
EIA a v súlade s § 29 ods. 11 zákona EIA po vykonaní zisťovacieho konania zámeru navrhovanej činnosti „Ťažba
a spracovanie výhradného ložiska vápenca v dobývacom priestore Žarnov“, navrhovateľa KLP, s.r.o., Slnečnicová
538/23, 044 20 Malá Ida, IČO: 46 937 081, v zastúpení spoločnosťou TRATEC, s.r.o., Bratislavská 6465/10, 080
01 Prešov, IČO: 43 953 760 takto:
Navrhovaná činnosť „Ťažba a spracovanie výhradného ložiska vápenca v dobývacom priestore Žarnov“ uvedená v
predloženom zámere navrhovanej činnosti
sa nebude posudzovať
podľa zákona EIA.
V súlade s ustanovením § 2 písm. d) a § 29 ods. 15 zákona EIA sa pre navrhovanú činnost „Ťažba a spracovanie
výhradného ložiska vápenca v dobývacom priestore Žarnov“ určujú nasledovné opatrenia na zabránenie a zmiernenie
znečisťovania životného prostredia:
1. V prípade, že dôjde k zmene zdroja znečisťovania ovzdušia požiadať okresný úrad - orgán ochrany ovzdušia o
súhlas na zmenu zdroja znečisťovania ovzdušia (vrátane zmeny malého zdroja na stredný zdroj) podľa § 26 ods. 1
písm. a) zákona č. 146/2023 Z. z. o ochrane ovzdušia a o zmene a doplnení niektorých zákonov.
2. Po ukončení ťažobných prác uskutočniť rekultiváciu územia. Dokumentácia pre rekultiváciu územia bude
vypracovaná v zmysle platných právnych predpisov.
3. Chrániť skrývkovú pôdu pred eróziou, odplavením alebo inou degradáciou tak, aby bola použiteľná pri rekultivácii
lomu.
4. Spracovať výpočet zásob nevyhradeného nerastu na ložisku podľa prílohy č. 6 vyhlášky Ministerstva životného
prostredia Slovenskej republiky č. 51/2008 Z. z., ktorou sa vykonáva zákon č. 569/2007 Z. z. o geologických prácach
v znení neskorších predpisov.
5. Predložiť na posúdenie a schválenie výpočet zásob nevyhradeného nerastu ložiska Ministerstvu životného
prostredia Slovenskej republiky.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
2 / 19
6. Obmedziť prevádzku výroby jemných frakcií v suchom a veternom počasí.
7. Zamedziť úletu jemných frakcií udržiavaním potrebnej vlhkosti, prípadne zakrytím vhodným materiálom.
8. V mieste depónie skládky priebežne sledovať a v zárodku likvidovať prípadný výskyt nepôvodných druhov rastlín
dostupnými metódami, ktoré sú prípustné v danom území (mechanicky, výrubom, kosením, vyžínaním, chemicky).
Umiestnenie navrhovanej činnosti:
Zámer navrhovanej činnosti bude realizovaný na území Košického kraja, v okrese Košice-okolie, v obci Žarnov,
na pozemku reg. „C“ parc. č. 606/8 v katastrálnom území Žarnov. Pozemok je v katastri nehnuteľností evidovaný
ako ostatná plocha a ako pozemok, ktorý slúži na ťažbu nerastov a surovín. Od intravilánu obce Žarnov je dobývací
priestor Žarnov vzdialený cca 500 m severozápadným smerom. Obytná časť obce Žarnov je vzdialená v dostatočnej
vzdialenosti od samotnej prevádzky.
Povaha a rozsah zámeru navrhovanej činnosti:
Predmetom navrhovanej činnosti je podľa predloženého zámeru navrhovanej činnosti dobývanie výhradného ložiska
vápenca v dobývacom priestore Žarnov (ďalej „DP Žarnov“) na základe „Zmeny č. 1 Plánu otvárky, prípravy a
dobývania výhradného ložiska vápenca povrchovým spôsobom v dobývacom priestore Žarnov“ s predpokladaným
objemom ťažby max. 250 tis. ton/rok so záberom plochy na dobývanie 2,2193 ha. Navrhovaná činnosť nie je v
záujmovom území novou činnosťou.
Odôvodnenie
Navrhovateľ KLP, s.r.o., Slnečnicová 538/23, 044 20 Malá Ida, IČO: 46 937 081, v zastúpení spoločnosťou
TRATEC, s.r.o., Bratislavská 6465/10, 080 01 Prešov, IČO: 43 953 760 (ďalej len „navrhovateľ“) doručil dňa 18.
marca 2025 na okresný úrad v súlade s § 18 ods. 2 písm. b) a podľa § 29 ods. 1 písm. b) zákona EIA zámer
navrhovanej činnosti „Ťažba a spracovanie výhradného ložiska vápenca v dobývacom priestore Žarnov“ (ďalej len
„zámer navrhovanej činnosti“) vypracovaný podľa prílohy č. 9 zákona EIA. Zámer navrhovanej činnosti vypracovala
spoločnosť TRATEC, s.r.o., Bratislavská 6465/10, 080 01 Prešov, IČO: 43 953 760.
Okresný úrad následne upovedomil listom č. OU-KS-OSZP-2025/007990-002 zo dňa 24.03.2025 o tom, že dňom
doručenia zámeru navrhovanej činnosti začalo zisťovacie konanie o posudzovaní vplyvov navrhovanej činnosti na
životné prostredie a podľa § 29 ods. 3 zákona EIA zaslalo vyššie uvedeným upovedomením zámer navrhovanej
činnosti navrhovateľovi, povoľujúcemu orgánu, dotknutým orgánom, rezortným orgánom a dotknutej obci, na ktorej
území sa má zámer navrhovanej činnosti realizovať, s možnosťou o zaujatie stanoviska v zákonom stanovenej lehote.
Okresný úrad zároveň uvedeným listom informoval o určení termínu ústneho pojednávania na deň 29. apríla 2025
o 10:00 v budove okresného úradu a prizvalo naň navrhovateľa.
Súčasne okresný úrad podľa § 29 ods. 3 zákona EIA dňa 24. apríla 2025 zverejnil zámer navrhovanej činnosti v
centrálnom informačnom systéme, na adrese:
https://www.enviroportal.sk/eia/detail/tazba-spracovanie-vyhradneho-loziska-vapenca-v-dobyvacom-priestore-zar
Na tejto adrese okresný úrad zároveň informoval verejnosť podľa § 24 ods. 1 zákona EIA.
Okresný úrad následne upovedomil listom č. OU-KS-OSZP-2025/007990-003 zo dňa 26. apríla 2025 navrhovateľa,
povoľujúci orgán, dotknuté orgány, rezortný orgán a dotknutú obec, že ústne pojednávanie sa uskutoční v novom
termíne, a to dňa 23. apríla 2025 o 10:00 v budove okresného úradu, nakoľko podľa § 29 ods. 3 zákona EIA je
potrebné uskutočniť ústne pojednávanie najneskôr do desiatich dní odo dňa uplynutia lehoty podľa ods. 4 zákona
EIA.
Navrhovaná činnosť, ktorá je predmetom zámeru navrhovanej činnosti je zaradená podľa prílohy č. 8 k zákonu EIA
nasledovne:
• kapitola č. 3 – Dobývanie a úprava nerastov, položka č. 5 – Dobývanie a úprava nerastov povrchovým spôsobom
okrem položiek 1. až 4. a 6. až 8. tejto kapitoly, časť B - zisťovacie konanie = od 200 000 t/rok do 500 000 t/rok
alebo od 10 ha do 25 ha záberu plochy.
Podľa § 18 ods. 2 písm. b) zákona EIA musí byť predmetom zisťovacieho konania každá navrhovaná činnosť
uvedená v prílohe č. 8 zákona EIA v časti B.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
3 / 19
Dňa 24. apríla 2025 sa na okresnom úrade v súlade s § 29 ods. 6 zákona EIA uskutočnilo ústne pojednávanie, ktorého
sa zúčastnili navrhovateľ (spoločnosť KLP, s.r.o.) a zástupca navrhovateľa (spoločnosť TRATEC, s.r.o.). V rámci
ústneho pojednávania boli prerokované stanoviská všetkých dotknutých subjektov a prítomní boli informovaní o
ďalšom postupe okresného úradu. Vzhľadom na obsah stanovísk, resp. vyjadrení doručených k zámeru navrhovanej
činnosti okresný úrad spoločne s prítomnými upresnili (uvedená citácia):
„Na ústnom pojednávaní boli prerokované doručené stanoviská – opatrenia zásadného charakteru sa zahrnú do
opatrení záväzného stanoviska zo zisťovacieho konania. S predmetnými stanoviskami navrhovateľ, resp. zástupca
navrhovateľa súhlasí.“
Okresný úrad ďalej konštatuje, že v danej veci bolo prejednané, že v rámci stanoviska od Ministerstva životného
prostredia Slovenskej republiky, sekcie geológie a prírodných zdrojov, odboru geológie a štátnej geologickej správy
odporúčanie zaradiť Obec Turňa nad Bodvou ako dotknutú obec s ohľadom na majoritnú časť prepravovanej
vyťaženej suroviny cez jej kataster je neopodstatnená, keďže novelizácia zákona EIA (§ 29) sústreďuje posudzovanie
navrhovanej činnosti len na kataster, v ktorom sa bude navrhovaná činnosť realizovať.
K zámeru navrhovanej činnosti bolo na okresný úrad podľa § 29 ods. 4 zákona EIA doručených celkovo 8 stanovísk
od dotknutých orgánov, rezortných orgánov, resp. povoľujúceho orgánu. Stanoviská sú uvádzané v skrátenom znení.
Okresný úrad zaujal nasledovné stanoviská za jednotlivé úseky odboru:
a) Úsek štátnej vodnej správy listom č. OU-KS-OSZP-2025/009075 zo dňa 07.04.2025 uvádza, že z hľadiska
ochrany vodných pomerov nemá k zámeru navrhovanej činnosti zásadné pripomienky.
Vyhodnotenie okresného úradu:
Okresný úrad vzal stanovisko dotknutého orgánu na vedomie s konštatovaním, že je súhlasné. Dotknutý orgán k
predmetnej navrhovanej činnosti nemá pripomienky.
b) Úsek odpadového hospodárstva listom č. OU-KS-OSZP-2025/008505 zo dňa 27.03.2025 uvádza, že po
dôkladnom preštudovaní a odbornom posúdení zámeru navrhovanej činnosti nemá námietky za predpokladu
dodržiavania povinností taxatívne daných zákonom č. 79/2015 Z. z. o odpadoch a vykonávacích právnych predpisov
v kontexte s hierarchiou odpadového hospodárstva.
Vyhodnotenie okresného úradu:
Okresný úrad vzal stanovisko dotknutého orgánu na vedomie s konštatovaním, že je súhlasné. Dotknutý orgán
k predmetnej činnosti nemá námietky. Orgán odpadového hospodárstva upozornil na dodržiavanie povinností
taxatívne daných legislatívou na úseku odpadového hospodárstva a vykonávacích právnych predpisov v kontexte
s hierarchiou odpadového hospodárstva. Predmetné upozornenie okresný úrad nezahrnul do podmienok tohto
záväzného stanoviska z dôvodu, že povinnosti vyplývajúce zo všeobecne záväzných právnych predpisov je
navrhovateľ povinný dodržiavať pri realizácií a prevádzke navrhovanej činnosti, ich dodržiavanie bude sledované
jednotlivými dotknutými orgánmi.
c) Úsek ochrany ovzdušia listom č. OU-KS-OSZP-2025/008709 zo dňa 03.04.2025 uvádza v stanovisku nasledovné:
Z hľadiska kvality ovzdušia nepatrí k. ú. Žarnov medzi zaťažené oblasti, teda oblasti vyžadujúce si osobitnú ochranu
ovzdušia v zmysle platnej legislatívy na úseku ochrany ovzdušia. Predmetná činnosť predstavuje v súčasnosti malý
zdroj znečisťovania ovzdušia. V prípade, že dôjde k zmene zdroja znečisťovania ovzdušia (vrátane zmeny malého
zdroja na stredný zdroj) je potrebné požiadať orgán ochrany ovzdušia o súhlas na jeho zmenu podľa § 26 ods. 1 písm.
a) zákona č. 146/2023 Z. z. o ochrane ovzdušia a o zmene a doplnení niektorých zákonov. Emisie (TZL) vypúšťané
do ovzdušia dosahujú podľa doterajších údajov podlimitné hodnoty. Rozšírením ťažby dôjde k vyššiemu výskytu
TZL, avšak vzhľadom na lokalitu, rozptylové podmienky, vlhkosť kameniva (0,5 – 1 %), kropenie, resp. skrápanie
materiálu počas procesu je reálny predpoklad, že to neovplyvní aktuálny stav ovzdušia daného územia. Rozptylovú
štúdiu vykonanú pre danú činnosť akceptuje. Odporúča uplatňovať všeobecné technické požiadavky a všeobecné
podmienky prevádzkovania stacionárnych zdrojov emitujúcich tuhé znečisťujúce látky, uvedené v prílohe č. 3 časť
II. vyhlášky č. 248/2023 Z. z. o požiadavkách na stacionárne zdroje znečisťovania ovzdušia. V rámci dokumentácie
boli predložené opatrenia na zníženie emisií, vrátane opatrení súvisiacich s prepravou nákladných automobilov, ktoré
je možné považovať za dostatočné. V prípade nepriaznivého počasia – pri silných poveternostných podmienkach
zvážiť zníženie ťažby, resp. v rámci možností, jej úplne pozastavenie.
Vzhľadom k vyššie uvedenému nemá k navrhovanej činnosti ďalšie pripomienky.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
4 / 19
Vyhodnotenie okresného úradu:
Okresný úrad vzal stanovisko dotknutého orgánu na vedomie s konštatovaním, že je súhlasné. Dotknutý orgán k
predmetnej činnosti nemá zásadné pripomienky. Upozornenie vo veci potreby požiadať orgán ochrany ovzdušia o
súhlas na zmenu zdroja znečisťovania ovzdušia (vrátane zmeny malého zdroja na stredný zdroj) podľa § 26 ods.
1 písm. a) zákona č. 146/2023 Z. z. o ochrane ovzdušia a o zmene a doplnení niektorých zákonov v prípade, že
dôjde k zmene zdroja znečisťovania ovzdušia okresný úrad vyhodnotil ako opodstatnené, a preto ho zahrnul do
podmienok tohto záväzného stanoviska. Odporúčanie vo veci uplatňovania všeobecných technických požiadaviek
a všeobecných podmienok prevádzkovania stacionárnych zdrojov emitujúcich tuhé znečisťujúce látky, uvedené v
prílohe č. 3 časť II. vyhlášky č. 248/2023 Z. z. o požiadavkách na stacionárne zdroje znečisťovania ovzdušia okresný
úrad nezahrnul do podmienok tohto záväzného stanoviska, keďže povinnosti vyplývajúce zo všeobecne záväzných
právnych predpisov je navrhovateľ povinný dodržiavať pri realizácií aj pri prevádzke navrhovanej činnosti a ich
dodržiavanie bude sledované jednotlivými dotknutými orgánmi.
d) Úsek ochrany prírody a krajiny listom č. OU-KS-OSZP-2025/008486 zo dňa 02.04.2025 vo vyjadrení uvádza
nasledovné:
Územie navrhovanej činnosti nie je súčasťou a ani nezasahuje do osobitne chránených území a v posudzovanom
území platí prvý stupeň ochrany podľa zákona č. 543/2002 Z. z. o ochrane prírody a krajiny a o zmene a doplnení
niektorých zákonov v znení neskorších predpisov (ďalej len „zákon o OPaK“).
Na zmiernenie nepriaznivých vplyvov navrhovanej činnosti na životné prostredie sa navrhujú uvedené opatrenia:
1. Po ukončení ťažobných prác dôjde k rekultivácii územia. Dokumentácia pre rekultiváciu územia bude
vypracovaná v zmysle platných právnych predpisov.
2. Podľa možnosti chrániť skrývkovú pôdu pred eróziou, odplavením alebo inou degradáciou tak, aby bola
použiteľná pri rekultivácii lomu.
3. Pri vykonávaní prác zabezpečiť dodržiavanie zásad všeobecnej ochrany prírody a krajiny.
Na dotknutom území sa veľkoplošné ani maloplošné chránené územia nenachádzajú. Navrhovaná činnosť
nezasahuje ani do žiadneho z území sústavy NATURA 2000. Územie navrhovanej činnosti nezasahuje ani sa
nenachádza v blízkosti žiadneho CHVÚ. Do k. ú. Žarnov zasahuje ÚEV Stredný tok Bodvy vzdialené od miesta
navrhovanej činnosti cca 630 m severným smerom. Vplyv navrhovanej činnosti na faunu a flóru bude predstavovať
predovšetkým prašnosť a hluk. Vplyvy navrhovanej činnosti na faunu, flóru a ich biotopy možno hodnotiť ako
lokálne, stredne významné. S navrhovanou činnosťou sú spojené aj pozitívne vplyvy na faunu a ich biotopy ako
napr. vytvorenie nových biotopov – skalné steny. Orgán ochrany prírody a krajiny s realizáciou zámeru navrhovanej
činnosti súhlasí.
Vyhodnotenie okresného úradu:
Okresný úrad vzal vyjadrenie dotknutého orgánu na vedomie s konštatovaním, že je súhlasné. Dotknutý orgán
k predmetnej činnosti uvádza 3 opatrenia na zmiernenie nepriaznivých vplyvov navrhovanej činnosti na životné
prostredie. Dve z týchto opatrení okresný úrad vyhodnotil ako opodstatnené a zahrnul ich do podmienok tohto
záväzného stanoviska. Opatrenie vo veci zabezpečenia dodržiavania zásad všeobecnej ochrany prírody a krajiny
okresný úrad nezahrnul do opatrení tohto záväzného stanoviska, keďže povinnosti vyplývajúce zo všeobecne
záväzných právnych predpisov je navrhovateľ povinný dodržiavať pri realizácií aj pri prevádzke navrhovanej
činnosti a ich dodržiavanie bude sledované jednotlivými dotknutými orgánmi. Orgán ochrany prírody a krajiny ďalej
vo svojom vyjadrení uviedol všeobecné skutočnosti vyplývajúce z platnej legislatívy týkajúcej sa ochrany prírody
a krajiny. Navrhovaná činnosť počas svojej prevádzky môže mať lokálny, stredne významný vplyv na faunu, flóru
a ich biotopy. Možno ho zmierniť alebo vylúčiť navrhnutými zmierňujúcimi opatreniami, ktoré sú súčasťou nielen
zámeru navrhovanej činnosti ale aj opatrení, ktoré vyplynuli okresnému úradu z vykonania zisťovacieho konania a
sú súčasťou podmienok tohto záväzného stanoviska.
Ministerstvo hospodárstva Slovenskej republiky, odbor energetickej a surovinovej politiky listom č.
23934/2025-4110-19334 zo dňa 31.03.2025 zaslal k zámeru navrhovanej činnosti nasledovné stanovisko:
Na základe identifikovaných predpokladaných vplyvov hodnotených v predloženom zámere navrhovanej činnosti
neboli zistené také negatívne vplyvy, ktoré by v dôsledku realizovania navrhovanej činnosti významne ovplyvňovali
kvalitu životného prostredia nad rámec environmentálnych noriem ustanovených vo všeobecne záväzných právnych
predpisoch na ochranu životného prostredia a verejného zdravia. Identifikované predpokladané vplyvy v dôsledku
navrhovanej činnosti sú preto environmentálne akceptovateľné. MH SR považuje realizáciu navrhovanej činnosti za
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
5 / 19
prijateľnú a z hľadiska vplyvov na životné prostredie za realizovateľnú. MH SR zároveň konštatuje, že navrhovaná
činnosť má predpoklad efektívneho a racionálneho využitia nerastnej suroviny.
Na základe vyššie uvedeného MH SR, ako rezortný orgán, podľa § 29 ods. 4 zákona EIA vyjadruje súhlasné
stanovisko k zámeru navrhovanej činnosti a zároveň si neuplatňuje pripomienky ani požiadavky na určenie rozsahu
hodnotenia navrhovanej činnosti.
Vyhodnotenie okresného úradu:
Okresný úrad berie stanovisko rezortného orgánu na vedomie s konštatovaním, že je súhlasné. Rezortný orgán vo
svojom stanovisku považuje realizáciu navrhovanej činnosti za prijateľnú a z hľadiska vplyvov na životné prostredie
za realizovateľnú. Rezortný orgán nepožaduje ďalšie posudzovanie navrhovanej činnosť podľa zákona EIA.
Dopravný úrad listom č. 11430/2025/ROP-003/23014 zo dňa 08.04.2025 zaslal k zámeru navrhovanej činnosti
nasledovnú odpoveď:
Dopravný úrad z hľadiska ochrany záujmov civilného letectva oznamuje, že riešené územie sa nachádza v plošnom
priemete ochranných pásiem Letiska Košice, určených rozhodnutím Leteckého úradu Slovenskej republiky č. j.
313-477-OP/2001-2116 zo dňa 09.11.2001. Predložený zámer navrhovanej činnosti nezasahuje do ochranných
pásiem Letiska Košice a nie je ani predpoklad ich narušenia použitím stavebných mechanizmov. Pre stavbu a
stavebné mechanizmy zároveň nie je potrebný súhlas Dopravného úradu podľa ustanovenia § 30 ods. 1 zákona č.
143/1998 Z. z. o civilnom letectve (letecký zákon). Z pohľadu Dopravného úradu neexistujú vplyvy, ktoré by mali
byť pri zámere navrhovanej činnosti posúdené podrobnejšie, teda také, ktoré by mali byť posudzované podľa zákona
EIA.
Vyhodnotenie okresného úradu:
Okresný úrad vzal odpoveď dotknutého orgánu na vedomie s konštatovaním, že je súhlasná. Dotknutý orgán
upozornil na skutočnosť, že územie, na ktorom sa má realizovať zámer navrhovanej činnosti sa nachádza v plošnom
priemete ochranných pásiem Letiska Košice avšak do nich nezasahuje a nie je ani predpoklad ich narušenia použitím
stavebných mechanizmov.
Ministerstvo životného prostredia Slovenskej republiky, sekcia geológie a prírodných zdrojov, odbor geológie a
štátnej geologickej správy listom č. 9798/2025-5.1, 20625/2025 zo dňa 10.04.2025 k zámeru navrhovanej činnosti
zaslalo nasledovné stanovisko:
Po preštudovaní zámeru navrhovanej činnosti konštatuje, že informácie o geologických a hydrogeologických
pomeroch, a ložiskách nerastných surovín sú s ohľadom na charakter navrhovanej činnosti rozpracované
nadštandardne. Vplyvy navrhovanej činnosti na horninové prostredie vrátane podzemných vôd sú v zámere popísané
s ohľadom na jej charakter taktiež dostatočne.
Množstvo zásob stavebného kameňa - vápenca je vyčíslené podľa dát z 3D digitálneho modelu terénu leteckého
zamerania so stavom k 12.01.2024. Upozorňuje, že vzhľadom na aktuálne platné podmienky zákona č. 569/2007 Z.
z. o geologických prácach (geologický zákon) v znení neskorších predpisov (§ 18 ods. 2 a § 45b ods. 4) požaduje
na ložisku spracovanie výpočtu zásob nevyhradeného nerastu podľa prílohy č. 6 vyhlášky Ministerstva životného
prostredia Slovenskej republiky č. 51/2008 Z. z., ktorou sa vykonáva geologický zákon v znení neskorších predpisov
a jeho posúdenie a schválenie Ministerstvom životného prostredia Slovenskej republiky. Výpočet zásob môže
spracovať iba fyzická osoba – podnikateľ alebo právnická osoba, ktorá má geologické oprávnenie (§ 4 ods. 1 písm. a)
geologického zákona) a zároveň zodpovedný riešiteľ spĺňa kritéria odbornej spôsobilosti pre ložiskový geologický
prieskum (§
9 ods. 2 písm. b)) geologického zákona. Povolenie navrhovanej činnosti príslušným orgánom štátnej správy
podmieňuje vydaním rozhodnutia o schválení zásob nerastov.
V zámere na str. 41 bude potrebné k rezortnému orgánu doplniť aj Ministerstvo životného prostredia SR.
Odporúča zvážiť zaradenie Turne nad Bodvou ako dotknutej obce s ohľadom na majoritnú časť prepravovanej
vyťaženej suroviny cez jej kataster.
Vyhodnotenie okresného úradu:
Okresný úrad berie stanovisko rezortného orgánu na vedomie s konštatovaním, že je súhlasné. Rezortný orgán
upozornil na potrebu spracovania výpočtu zásoby nevyhradeného nerastu v zmysle platnej legislatívy a túto
požiadavku zahrnul okresný úrad aj do podmienok tohto záväzného stanoviska. Odporúčanie vo veci zaradenia
obce Turňa nad Bodvou medzi obce dotknuté vplyvom realizácie navrhovanej činnosti okresný úrad vyhodnotil
ako neopodstatnenú najmä z dôvodu, že po novelizácii zákona EIA (platný od 01.04.2025) je v § 29 uvedené,
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
6 / 19
že posudzovanie navrhovanej činnosti sa sústreďuje len na kataster obce, v ktorej sa bude navrhovaná činnosť
realizovať, a tou je Obec Žarnov.
Okresný úrad Košice, odbor starostlivosti o životné prostredie, oddelenie ochrany prírody a vybraných zložiek
životného prostredia kraja listom č. OU-KE-OSZP1-2025/024051-005 zo dňa 24.04.2025 v záväznom stanovisku
k zámeru navrhovanej činnosti uvádza nasledovné:
Z hľadiska územnej ochrany prírody je dotknuté územie situované na území, kde platí 1. stupeň ochrany podľa
zákona č. 543/2002 Z. z. o ochrane prírody a krajiny (ďalej len „zákon o ochrane prírody a krajiny“), mimo
chránených území národného alebo európskeho významu. Priamo v dotknutom území sa nachádza genofondová
lokalita GL35 Žarnov - kameňolom a pasienok nad lomom. Významná je z hľadiska hniezdiska výra skalného (Bubo
bubo), strakoša červenochrbtého (Lanius collurio) a penice jarabej (Sylvia nisoria). Približne 900 m juhozápadne
smerom od lomu je evidovaný výskyt chráneného druhu poniklec veľkokvetý (Pullsatila grandis).
Okresný úrad v sídle kraja požiadal listom č. OU-KE-OSZP1-2025/024051-003 zo dňa 02.04.2025 o odborné
stanovisko Správu Národného parku Slovenský kras so sídlom v Brzotíne, Hámosiho 188, 049 51 Brzotín, ktorá
listom č. S-NPSK/263-001/2025 zo dňa 10.04.2025 zaslala svoje stanovisko k predmetnej veci.
Okresný úrad v sídle kraja súhlasí s predloženým zámerom navrhovanej činnosti za dodržania nasledujúcich
podmienok:
1. Vegetačný kryt sa bude odstraňovať mimo vegetačného a reprodukčného obdobia.
2. V prípade nutnosti výrubu drevín bude navrhovateľ postupovať v zmysle ustanovenia § 47 zákona o ochrane
prírody a krajiny.
3. V mieste depónie skládky bude nevyhnutné priebežne sledovať a v zárodku likvidovať prípadný výskyt
nepôvodných druhov rastlín dostupnými metódami, ktoré sú prípustné v danom území (mechanicky, výrubom,
kosením, vyžínaním, chemicky). Vznikom odvalov sa vytvorí priestor pre rozšírenie nepôvodných druhov rastlín,
ktoré tak môžu ohrozovať pôvodné rastlinné spoločenstvá v blízkom okolí.
4. Do kapitoly III.1.6. Fauna a flóra požaduje doplniť zmienku o výskyte druhu poniklec veľkokvetý.
5. Na str. 66 zámeru žiada upraviť tabuľku: NPR Turniansky hradný vrch, NPR Zádielska tiesňava, NPR Jasovské
dubiny a PR Palanta sú Nariadením vlády Slovenskej republiky č. 386/2023 Z. z. zo dňa 13. septembra 2023 s
účinnosťou od 01.01.2024, ktorým sa vyhlasuje Národný park a jeho zóny, zrušené. Sú súčasťou jednotlivých zón.
Za dodržania stanovených podmienok je predložený zámer navrhovanej činnosti z hľadiska záujmov ochrany prírody
a krajiny prijateľný a nemusí byť predmetom ďalšieho posudzovania v zmysle zákona EIA.
Vyhodnotenie okresného úradu:
Okresný úrad berie stanovisko dotknutého orgánu na vedomie s konštatovaním, že je súhlasné. Stanovisko bolo
doručené na okresný úrad po lehote, keďže v zmysle § 29 ods. 1 dotknutý orgán doručí písomné stanovisko v
lehote 21 dní od doručenia zámeru navrhovanej činnosti – táto lehota pre dotknutý orgán uplynula 14.04.2025.
Napriek tomu sa okresný úrad rozhodol zahrnúť toto stanovisko dotknutého orgánu zahrnúť do záväzného stanoviska
zo zisťovacieho konania. Dotknutý orgán k predmetnej činnosti požaduje dodržať 5 opatrení na zmiernenie
nepriaznivých vplyvov navrhovanej činnosti na životné prostredie. Podmienky vo veci odstraňovania vegetačného
krytu mimo vegetačné a reprodukčného obdobia a uskutočnenie výrubu drevín v zmysle § 47 zákona o ochrane
prírody a krajiny okresný úrad nezahrnul do podmienok tohto záväzného stanoviska, keďže povinnosti vyplývajúce
zo všeobecne záväzných právnych predpisov je navrhovateľ povinný dodržiavať pri realizácií aj pri prevádzke
navrhovanej činnosti a ich dodržiavanie bude sledované jednotlivými dotknutými orgánmi. Podmienku týkajúcu sa
likvidovania výskytu nepôvodných druhov rastlín okresný úrad vyhodnotil ako opodstatnenú a zahrnul ju do opatrení
tohto záväzného stanoviska. Pripomienku č. 4. a 5. berie okresný úrad na vedomie a zároveň uvádza, že s predmetným
znením upozornil navrhovateľa na doplnenie týchto skutočností v ďalších stupňoch projektovej dokumentácie a
povoľovacích konaní.
Okresný úrad pri posudzovaní zámeru navrhovanej činnosti z hľadiska predpokladaných vplyvov na životné
prostredie a zvažovaní ďalšieho postupu v zmysle ustanovení zákona EIA vychádzal zo zámeru navrhovanej činnosti,
pričom použil kritériá pre zisťovacie konanie primerane k charakteru posudzovanej činnosti podľa § 29 zákona EIA
uvedené v prílohe č. 10 zákona EIA, ktorá je transpozíciou prílohy č. III Smernice Európskeho parlamentu a Rady
2011/92/EÚ o posudzovaní vplyvov určitých verejných a súkromných projektov na životné prostredie.
I. Povaha a rozsah navrhovanej činnosti
1) Rozsah navrhovanej činnosti
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
7 / 19
Účelom navrhovanej činnosti je dobývanie výhradného ložiska vápenca v DP Žarnov na základe „Zmeny č. 1 Plánu
otvárky, prípravy a dobývania výhradného ložiska vápenca povrchovým spôsobom v dobývacom priestore Žarnov“
s predpokladaným objemom ťažby max. 250 tis. ton/rok so záberom plochy na dobývanie 2,2193 ha. Navrhovaná
činnosť nie je v záujmovom území novou činnosťou, pretože ložisko je v súčasnosti otvorené malým stenovým
lomom, vytvoreným počas doterajšieho dobývania ložiska.
Ložiskovým telesom je označené teleso karbonátových hornín (guttensteinské dolomity a vápence a steinalmské
vápence), ktoré sa na povrchu prejavuje balvanovitými a blokovými východmi stredo-triasových-anisových
dolomitov a vápencov. Skrývka na ložisku je tvorená trávnatým porastom, tenkým pôdnym horizontom, ojedinele
zahlinenou suťou , úlomkovitou až balvanovitou sutinou dolomitov a vápencov, ktoré prechádzajú do blokovitých
východov. Vnútornú skrývku predstavuje rozvetraná časť dolomitov a vápencov – elúvium, červenohnedé íly
a žltohnedé prachy v nadloží vápencov. K vnútornej skrývke sa zaraďujú aj technologicky nevhodné polohy
guttensteinských dolomitov, v dôsledku intezívnej rozpukanosti. Mocnosť skrývky je priemerne cca 4,6 m, najväčšia
overená hrúbka skrývky je 16 m.
2) Súvislosť s inými činnosťami
S realizáciou zámeru navrhovanej činnosti sa nepredpokladajú negatívne vyvolané súvislosti v dotknutej lokalite
ani jej bezprostrednom okolí, ktoré môžu spôsobiť vplyvy s prihliadnutím na súčasný stav životného prostredia v
dotknutom území.
3) Požiadavky na vstupy
Zámer navrhovanej činnosti predstavuje nasledovné požiadavky na vstupy: záber lesných pozemkov a pôdy, spotreba
vody a zdroje vody, zásobovanie elektrickou energiou, zásobovanie plynom, ostatné surovinové a energetické zdroje,
dopravná a iná infraštruktúra, nároky na pracovné sily.
Záber lesných pozemkov a pôdy
Realizáciou navrhovanej činnosti dôjde k záberu nových plôch iba v hraniciach DP Žarnov. Navrhovaná činnosť
sa bude realizovať na pozemku C-KN parc. č. 606/8 s celkovou výmerou 2,2193 ha v k.ú. Žarnov, druh pozemku
Ostatná plocha, spôsob využívania pozemku je 33-Pozemok, ktorý slúži na ťažbu nerastov a surovín. Na predmetnom
pozemku sú vyriešené strety záujmov - pozemok je vo vlastníctve organizácie, ktorá je držiteľom dobývacieho
priestoru. Na týchto plochách bude potrebné zrealizovať odstránenie náletových drevín a vegetačného krytu z
časti pozemku kde ešte nebolo vykonané odstránenie povrchovej skrývky. Odstránenie náletových drevín sa bude
vykonávať v čase vegetačného pokoja v súlade s aktuálnou legislatívou a rozhodnutím príslušného orgánu ochrany
prírody. Ukončením uvedených prác budú zásoby pripravené na ich ďalšie dobývanie. Navrhovaná činnosť nebude
mať požiadavky na záber lesného pôdneho fondu.
Spotreba vody a zdroje vody
Prevádzka lomu nie je napojená na verejný vodovod. Úprava suroviny prebieha suchým spôsobom. Technologická
voda používaná na zníženie prašnosti skrápaním komunikácií a pri úprave kameniva, sa získava z prieskumného
vrtu. Pitná voda je zabezpečená nákupom z obchodnej siete, balená vo fľašiach.
Zásobovanie elektrickou energiou
Výroba elektrickej energie v prevádzke lomu bude zabezpečená prostredníctvom naftového agregátu umiestneného
v zázemí prevádzky v samostatnom objekte. Rozvod elektrickej energie od naftového generátora je riešený
podzemným káblovým vedením do ostatných jednotlivých objektov tvoriacich zázemie pre pracovníkov lomu.
Všetky elektrické zariadenia a ručné elektrické náradie budú pravidelne kontrolované odborne spôsobilou osobou
v zmysle platných všeobecne záväzných právnych predpisov. Práce súvisiace s opravou a údržbou elektrických
zariadení budú vykonávané len osobami s príslušnou odbornou spôsobilosťou, podľa príslušnej prevádzkovej
dokumentácie.
Zásobovanie plynom
Zásobovanie zemným plynom sa v areáli lomu Žarnov nepoužíva na žiadne účely.
Ostatné surovinové a energetické zdroje
Zásobovanie prevádzky kameňolomu prebieha podľa potreby, materiál sa do prevádzky dopravuje po komunikáciách
verejnej cestnej siete. V priestoroch prevádzky sa materiály prenášajú po technologických dopravných cestách.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
8 / 19
Dopravná a iná infraštruktúra
Dopravu využívanú pri navrhovanej činnosti možno rozdeliť na vnútroareálovú a mimoareálovú.
Vnútroareálovú dopravu predstavujú nakladače a samotné technologické cesty lomu.
Mimoareálovú dopravu predstavujú nákladné autá s kapacitou 17 t (cca 10% nákladnej dopravy) a 25 t (cca 87%
nákladnej dopravy) prepravujúce vápenec po účelových a štátnych cestách. Vyťažený a upravený vápenec sa bude
nákladnými autami dopravovať smerom na Turňu nad Bodvou po ceste III. triedy č. III/3302, ktorá sa napája na
cestu III. triedy č. III/3329 v Turni nad Bodvou a tá ďalej na cestu I. triedy č. I/16 v trase Rožňava – Košice. V
prevažnej miere sa bude dopravovať na výstavbu strategickej investície – priemyselného parku Volvo Valaliky. Cez
obec Žarnov po ceste III. triedy č. III/3308 sa bude prepravovať len k lokálnym zákazníkom, väčšinou malopredaj
do 10 ton (cca zvyšné 3% nákladnej dopravy).
Nároky na pracovné sily
Navrhovanou činnosťou zvýšením kapacity ťažby a spracovaním vápenca sa zvýšené nároky na pracovné sily
nepredpokladajú.
4) Údaje o výstupoch
Vplyvom zámeru navrhovanej činnosti sa predpokladajú nasledovné výstupy: zdroje znečistenia ovzdušia, odpadové
vody, odpadové hospodárstvo, zdroje hluku a vibrácií, zdroje žiarenia, zdroje tepla a zápachu, iné očakávané vplyvy
napr. vyvolané investície.
Zdroje znečistenia ovzdušia
Z hľadiska pôsobenia navrhovanej činnosti na kvalitu ovzdušia sa na jeho znečistení podieľajú plynné znečisťujúce
látky a tuhé znečisťujúce látky z plošného stacionárneho zdroja – povrchový kameňolom s príslušnými
mechanizmami a z mobilných zdrojov. Stacionárnym zdrojom znečistenia ovzdušia v povrchovom kameňolome
je vykonávaná banská činnosť, ktorá je zdrojom tuhých znečisťujúcich látok. Zdrojom znečisťovania ovzdušia
sú pracoviská na jednotlivých ťažobných rezoch (vŕtanie horniny, trhacie práce, nakládka a odvoz rúbaniny),
technologická linka (vykládka rúbaniny, drvenie, triedenie, presyp dopravného pásu a skládky výrobkov z
vápenca). Určujúcou škodlivinou sú tuhé znečisťujúce látky (TZL) – suspendované častice PM10. Bodové zdroje
znečisťovania – ako napr. rýpadlá, triediacu a drviacu linku a nakladače, ktoré sú poháňané naftovými motormi
emitujú do priestoru predovšetkým TZL a plynné škodliviny. Pri nakládke na nákladné autá dochádza k uvoľňovaniu
jemných podielov prachu a drviny, ktoré sú potom vplyvom vetra sušené a rozptyľované po okolitom priestore.
Emisie plynných škodlivín z výfukových plynov sú závislé na výkone a technickom stave motorov, teda na spotrebe
nafty. Pri zvýšenej kapacite ťažby sa nárast emisií prejaví v priestore lomu. Povrchový lom v záujmovom území
a technologické celky slúžiace na úpravu nerastu tvoria zdroj znečisťovania v zmysle zákona č. 146/2023 Z. z. o
ochrane ovzdušia a o zmene a doplnení niektorých zákonov a v zmysle prílohy č. 1 vyhlášky Ministerstva životného
prostredia Slovenskej republiky č. 248/2023 Z. z. o požiadavkách na stacionárne zdroje znečisťovania ovzdušia,
ktorý je kategorizovaný a začlenený ako stredný stacionárny zdroj znečisťovania ovzdušia.
Podľa prílohy č. 7 k vyhláške MŽP SR č. 248/2023 Z. z., o požiadavkách na stacionárne zdroje znečisťovania
ovzdušia je emisný limit pre kameňolomy stanovený nasledovne:
III. Výroba nekovových minerálnych produktov
9. Ostatné priemyselné výroby nekovových minerálnych produktov
9.1. Technické požiadavky a podmienky prevádzkovania
Emisie TZL zo všetkých zariadení a miest vzniku sa musia podľa technických možností s ohľadom na primeranosť
nákladov obmedziť, napríklad odsávaním, odprašovaním, zvlhčovaním, hermetizáciou.
9.2 Emisný limit
Ročne sa predpokladá manipulovať s max. 250 000 t vápenca pri 250 pracovných dňoch to predstavuje cca 1 000
t/deň. Vlhkosť kameniva je 0,5 – 1 %. Nakoľko v lome nie je technicky možné usmerňovať emitujúce TZL do
ohraničeného organizovaného odvodu (napr. technologickým potrubím, výduchom, komínom) a teda nie je ani
možné uskutočniť meranie skutočnej hmotnosti produkovaných TZL vztiahnutej na jednotku produkcie kameniva. Z
tohto dôvodu nie je možné objektívne preukazovať dodržanie emisného limitu v zmysle prílohy č. 7 Vyhlášky MŽP
SR č. 248/2023 Z. z. o požiadavkách na stacionárne zdroje znečisťovania ovzdušia. Množstvo emisií vypúšťaných
zo zdroja bude stanovované v zmysle vyhlášky MŽP SR č. 249/2023 Z. z. o monitorovaní emisií zo stacionárnych
zdrojov znečisťovania ovzdušia a kvality ovzdušia v ich okolí, výpočtom s použitím všeobecného emisného faktora,
ktorý je uverejnený vo vestníku ministerstva. Opatrenia proti prašnosti pri výkone BČ budú vykonané a realizované
v súlade s uvedenými právnymi predpismi.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
9 / 19
Pre posúdenie vplyvu navrhovanej činnosti na kvalitu ovzdušia bola vypracovaná Rozptylová štúdia (Kohútová,
2024), ktorá je súčasťou príloh tohto zámeru. Výsledky Rozptylovej štúdie sú podrobne spracované v podkapitole
IV.3.2.2 Vplyvy na ovzdušie, miestnu klímu a hlukovú situáciu zámeru navrhovanej činnosti.
Morfologické podmienky územia lomu i jeho blízkeho okolia zabezpečujú primerané vetranie lomu. Pre zamedzenie
prašnosti bude upravovaná surovina v priebehu technologického procesu úpravy skrápaná, príp. ak pôjde o jej úpravu
na mobilnom drviacom a triediacom zariadení, v závislosti od použitého technologického zariadenia môže byť
súčasne použité aj skrápanie inštalované na zariadení. Pri výkone trhacích prác je dôležité dodržať potrebný čas
určený na odvetranie pracoviska po odstrele. Vznik inverzných situácií je nepravdepodobný, alebo veľmi nízky. V
doterajšom období prevádzkovania lomu Žarnov navrhovateľom činnosti je akceptovaný stav kategorizácie zdroja
znečisťovania ovzdušia podľa predchádzajúceho stavu. Navrhovateľ v súlade s ustanoveniami zákona NR SR č.
190/2023 Z.z. o poplatkoch za znečisťovanie ovzdušia predkladá príslušnému orgánu údaje potrebné pre určenie
výšky ročného poplatku. V doterajšom období bolo úradom konštatované, že vyčíslené množstvá vypúšťaných
znečisťujúcich látok boli zistené v súlade s Vyhláškou MŽP SR č. 249/2023 Z.z. a predložený výpočet ročného
poplatku je správny (akceptovaný).
Odpadové vody
Odvodňovanie
Zachytávanie a odvádzanie banských vôd
Na ložisku neboli pozorované žiadne pramene alebo výrony podzemných vôd ani minerálnych vôd. Prítoky vôd do
dobývacieho priestoru pochádzajú výlučne z atmosférických zrážok. Postupom dobývacích prác a situovaním bázy
lomu na úroveň 180 m n. m. nedôjde k zahĺbeniu bázy lomu oproti okolitému terénu. Odvádzanie neinfiltrovaných
banských vôd z pracovných plošín dobývacích rezov je riešené samospádom do rigolov na okraji technologických
ciest a následne do okolitého terénu, z tohto dôvodu pri vykonávaní banskej činnosti v časti dobývacieho priestoru
riešenej Zmenou č. 1 POPD nedôjde k hromadeniu banských vôd. Na základe vyššie uvedeného nie je potrebné v
rámci odvodnenia lomu prijímať zvýšené technické opatrenia.
Nakladanie s banskými vodami
V zmysle § 40 ods. 1 zákona č. 44/1988 Zb. o ochrane a využití nerastného bohatstva (banský zákon) v znení
neskorších predpisov banskými vodami sú všetky podzemné, povrchové a zrážkové vody, ktoré vnikli do hlbinných
alebo povrchových banských priestorov bez ohľadu na to, či sa tak stalo priesakom alebo gravitáciou z nadložia,
podložia alebo boku alebo jednoduchým vtekaním zrážkovej vody, a to až do ich spojenia s inými stálymi
povrchovými alebo podzemnými vodami. V zmysle § 40 ods. 2 písm. a) banského zákona je organizácia pri banskej
činnosti oprávnená bezodplatne užívať banské vody pre vlastnú potrebu.
Odpadové splaškové vody
Splaškové odpadové vody zo sociálnych zariadení strediska sú odvádzané do vlastnej žumpy (Containex) s objemom
10 m³, odkiaľ sú následne odvážané do čistiarne odpadových vôd Kokšov-Bakša.
Odpadové hospodárstvo
Likvidácia odpadov vznikajúcich pri údržbe a servise strojov a zariadení je zabezpečená ich producentmi
a dodávateľskými spoločnosťami vykonávajúcimi servisné a údržbové služby na jednotlivých technických
zariadeniach. Nakladanie s odpadmi počas prevádzkovania lomu sa bude riadiť platnými právnymi predpismi v
oblasti odpadového hospodárstva a všeobecne záväznými nariadeniami týkajúcich sa nakladania s komunálnymi
odpadmi. Odvoz zmesového komunálneho odpadu a jeho ukladanie na povolenú skládku odpadov zabezpečujú
oprávnené osoby na základe zmlúv. Nebezpečný odpad likvidujú producenti sami, napr. filtre, oleje riešia dodávatelia
servisných prác. Pre prevádzku spoločnosti KLP, s.r.o., v lome Žarnov bude po skolaudovaní vydané rozhodnutie na
zhromažďovanie nebezpečného odpadu, a to minerálnych olejov, batérií, brzdových kvapalín a pod. Pre nakladanie
s nebezpečným odpadom ako pôvodca odpadu budú splnené všetky požiadavky zákona č. 79/2015 Z. z. o odpadoch.
Po vybudovaní technického zázemia bude zriadené miesto na zhromažďovanie odpadu. O súhlas na jeho prevádzku
bude požiadané v zmysle zákona č. 79/2015 Z. z. o odpadoch.
Ťažobný odpad
V dotknutej časti dobývacieho priestoru výsypky a odvaly nie sú projektované. Počas banskej činnosti nebude
vznikať žiaden ťažobný odpad. Skrývkový materiál zo skrývkových prác, ktorý nie je vhodný do úpravárenského
procesu je dočasne deponovaný pozdĺž hraníc pozemku určeného na dobývanie a bude neskôr použiteľný na
technickú rekultiváciu. Horninový materiál z vnútornej skrývky je možné zapracovať do technologického procesu
výroby kameniva vhodného pre stavebné účely.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
10 / 19
Zdroje hluku a vibrácií
Zdrojom hluku v záujmovom území je a naďalej bude predovšetkým technologická úprava suroviny. Vo vonkajšom
prostredí produkujú hluk pásové dopravníky, drviče a triediče a technologické linky. Ďalšími zdrojmi hluku
na povrchu sú hluk z prevádzky strojov používaných pri ťažbe suroviny a z dopravnej frekvencie nákladnej
automobilovej dopravy. Hladiny hlukovej expozície nákladných áut predstavujú hodnoty 85 dB pri státí (1 425
otáčok/min) a 79,3 dB za jazdy. Hluk z činnosti lomu bude mať diskontinuálny charakter. Expozície hluku je
možné eliminovať vhodnými pracovnými postupmi. V zmysle vyhlášky MZ SR č. 549/2007 Z. z., ktorou sa
ustanovujú podrobnosti o prípustných hodnotách hluku, infrazvuku a vibrácií a o požiadavkách na objektivizáciu
hluku, infrazvuku a vibrácií v životnom prostredí je možné stanoviť pre územie lomu kategóriu územia IV - územie
bez obytnej funkcie a bez chránených vonkajších priestorov, výrobné zóny, priemyselné parky, areály závodov, kde
pre deň, večer a noc sú prípustné hodnoty hluku z dopravy a hluku z iných zdrojov 70 dB. Obytná časť obce Žarnov je
vzdialená v dostatočnej vzdialenosti od samotnej prevádzky. Navrhovaná činnosť musí byť v súlade s ustanoveniami
zákona č. 355/2007 Z. z. o ochrane, podpore a rozvoji verejného zdravia a o zmene a doplnení niektorých zákonov
a vyhlášky MZ SR č. 549/2007 Z. z., ktorou sa ustanovujú podrobnosti o prípustných hodnotách hluku, infrazvuku
a vibrácií a o požiadavkách na objektivizáciu hluku, infrazvuku a vibrácií. Ďalej musí byť dodržané NV SR č.
115/2006 Z. z. o minimálnych zdravotných a bezpečnostných požiadavkách na ochranu zamestnancov pred rizikami
súvisiacimi expozíciou hluku.
Pre posúdenie hlukovej záťaže predmetného územia bola spracovaná Akustická štúdia (Plaskoň, 2024), ktorá je
súčasťou príloh zámeru. Výsledky Akustickej štúdie sú podrobne spracované v podkapitole IV.3.2.2 Vplyvy na
ovzdušie, miestnu klímu a hlukovú situáciu zámeru navrhovanej činnosti.
Pri dobývaní výhradného ložiska vápenca vznikajú vibrácie lokálne a bodovo. Vibrácie vznikajú vo väčšom rozsahu
pri vykonávaní trhacích prác. Vzhľadom na početnosť plánovaných odstrelov (cca 1-3 odstrely za mesiac), ďalej
smeru vibračných a hlukových vĺn pri realizácii odstrelu a vzdialenosť lomu od obytnej zóny sa nepredpokladá
významný vplyv na obyvateľov obce. Hladiny hluku zo samotnej dennej prevádzky technológie lomu Žarnov
v priľahlom chránenom prostredí najbližšej obytnej zóny nepresahujú prípustné hodnoty hluku stanovené pre
priemyselné zdroje v dennom referenčnom intervale. V nočnej dobe je prevádzka kameňolomu odstavená. Na
základe uvedeného je možné konštatovať, že navrhovaná činnosť nezhorší hlukové pomery v posudzovanej obytnej
zóne a nespôsobí zhoršenie životných podmienok obyvateľstva z hľadiska hluku v porovnaní s existujúcim stavom.
Zdroje žiarenia
Prevádzka ťažby a úpravy vápenca nie je zdrojom žiarenia a iných fyzikálnych polí.
Zdroje tepla a zápachu
S navrhovanou činnosťou nie je spojená produkcia tepla a zápachu.
Iné očakávané vplyvy napr. vyvolané investície
V súvislosti s navrhovanou činnosťou nevznikajú požiadavky na vyvolané investície.
5) Pravdepodobnosť účinkov na zdravie obyvateľstva a ovplyvňovanie pohody obyvateľstva
Počas prevádzky navrhovanej činnosti sa nepredpokladá vznik ďalších rizík spojených s realizáciou navrhovanej
činnosti na zdravie obyvateľov, či zložky životného prostredia. Potenciálne riziko predstavuje štatisticky veľmi
málo pravdepodobný vznik situácií a udalostí katastrofického charakteru. Potenciálne riziká poškodenia a ohrozenia
životného prostredia možno predpokladať pri požiari, haváriách na strojných a dopravných zariadeniach, zlyhaní
ľudského faktora, náhlych zmenách počasia a podobne. Určité riziko predstavujú prípadné havárie na strojnom a
dopravnom zariadení. Počas prevádzky nebudú vznikať negatívne vplyvy na ľudský organizmus a zdravotné riziká
ľudskej populácie. Nebudú sa produkovať emisie nad rámec platných emisných limitov príslušných znečisťujúcich
látok v ovzduší, posudzovanou činnosťou sa nebudú produkovať znečistené vody nad rámec platných limitov
znečisťujúcich látok vypúšťaných do povrchových tokov a ani iné toxické alebo inak škodlivé výstupy, ktorých
koncentrácie by mohli ohroziť zdravie a hygienické pomery dotknutého obyvateľstva. Posudzovaný zámer ťažby a
spracovania výhradného ložiska vápenca v DP Žarnov bude predstavovať nevýznamný negatívny vplyv na miestne
obyvateľstvo a ich zdravotný stav. Prevádzka navrhovanej činnosti nebude pri dodržaní platných bezpečnostných
a hygienických opatrení zdrojom iných škodlivín, ktoré by mohli ohroziť zdravie obyvateľstva. Zo sociálno-
ekonomického hľadiska realizácia navrhovanej činnosti zabezpečí udržateľné pracovné príležitosti v tomto regióne,
prispieva k vytvoreniu podmienok na zvýšenie zamestnanosti a ekonomického rozvoja Slovenska vytvorením
nových pracovných miest. Jedná sa teda o pozitívny vplyv na obyvateľstvo.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
11 / 19
6) Celkové znečisťovanie alebo znehodnocovanie prostredia vrátane ovplyvňovania biodiverzity
Navrhovaná činnosť bude mať priamy negatívny vplyv na horninové prostredie, nakoľko dochádza k zásahu do
horninového prostredia postupným vydobytím zásob vápenca na vymedzenom území ako aj novonavrhovanom
území. Keďže vápenec patrí medzi neobnoviteľné zdroje, zásah do horninového prostredia bude ireverzibilný.
S realizáciou navrhovanej činnosti sú spojené negatívne vplyvy na ovzdušie, miestnu klímu a hlukovú situáciu
vo forme zvýšenej prašnosti a hluku. V súvislosti s vplyvmi navrhovanej činnosti na ovzdušie a miestnu klímu
bola vypracovaná Rozptylová štúdia (Ing. Kohútová, november 2024), z ktorej výsledkov vyplýva nasledovné:
Príspevky zdroja k najvyšším hodnotám koncentrácie v posudzovanom území nepresiahnu limitné hodnoty kvality
ovzdušia. Maximálne hodnoty znečistenia sú viazané na bezprostrednú plochu vykonávania činnosti. Na území
ložiska vápencov sa nenachádzajú žiadne vodné plochy ani ním nepretekajú žiadne povrchové toky, ktoré by boli
navrhovanou činnosťou ovplyvnené. Navrhovaná činnosť vychádzajúc z hydrologických pomerov predmetného
územia nebude mať vplyv na povrchové vody. V posudzovanom území ložiska vápencov ani v jeho blízkom
okolí sa nenachádzajú zdroje prírodných liečivých vôd ani stolových minerálnych vôd, ktoré by boli navrhovanou
činnosťou ovplyvnené, alebo ktoré by ovplyvnili navrhovanú činnosť. Realizáciou navrhovanej činnosti dôjde k
záberu nových plôch iba v hraniciach DP Žarnov, čím bude spôsobený trvalý záber pôdy, ktorý je hodnotený ako
negatívny z dlhodobého hľadiska. Vplyvy na faunu a flóru dotknutého územia, na ktorom sa bude vykonávať
povrchové dobývanie ložiska, sa prejavia najmä likvidáciou porastov, likvidáciou rastlinných a živočíšnych druhov,
stratou pôvodných biotopov, zánikom existujúcich hniezdnych a reprodukčných možností pre živočíchy napr.
stromových dutín (vtáky, netopiere, blanokrídlovce a i.), vytvorením čiastočnej bariéry pre migrujúce živočíchy,
vyrušovaním živočíšnych druhov z dôvodu zvýšeného pohybu mechanizmov a ľudí a zvýšením hlučnosti, ktorá
môže spôsobiť zmeny v správaní sa živočíšnych druhov. Vplyv navrhovanej činnosti na faunu a flóru bude
predstavovať predovšetkým prašnosť a hluk. V dôsledku ťažby sú už jestvujúce fyzikálne zmeny v okolitej krajine,
ktoré zmenili pôvodný ráz krajiny tým, že v prírodnom prostredí vznikol nový prvok povrchového lomu. Zvýšením
ťažby budú tieto zmeny výraznejšie, dôjde k postupnej zmene reliéfu krajiny. Celkovo sa pri dôslednom dodržiavaní
predpisov a opatrení očakávajú kontrolovateľné a obmedzené environmentálne vplyvy navrhovanej činnosti.
7) Riziko nehôd s prihliadnutím najmä na použité látky a technológie, ako aj ďalšie možné riziká spojené s realizáciou
navrhovanej činnosti (napr. prírodné katastrofy, zmena klímy)
Nepredpokladá sa vznik rizík spojených s realizáciou zámeru navrhovanej činnosti na zdravie obyvateľov, či zložky
životného prostredia. Potenciálne riziko predstavuje štatisticky veľmi málo pravdepodobný vznik situácií a udalostí
katastrofického charakteru. Potenciálne riziká poškodenia a ohrozenia životného prostredia možno predpokladať
pri požiari, haváriách na dopravných zariadeniach, zlyhaní ľudského faktora, náhlych zmenách počasia a podobne.
Iné vplyvy z navrhovanej činnosti nie sú známe a nepredpokladajú sa. Rešpektovaním prevádzkovaného poriadku,
legislatívy v oblasti životného prostredia a verejného zdravotníctva, opatreniami z procesu posudzovania nie je
predpoklad významnejšej negatívnej záťaže pre jednotlivé zložky životného prostredia a obyvateľstva.
II. Miesto vykonávania navrhovanej činnosti
1) Súčasný stav využitia územia
Ložisko vápenca je v súčasnosti otvorené malým stenovým lomom, vytvoreným počas doterajšieho dobývania
ložiska. Dôvodom umiestnenia posudzovanej činnosti v danej lokalite sú geologické pomery a geologická stavba
územia, ktorá dáva možnosti na racionálne pokračovanie využívania ložiska nerastnej suroviny. Dôležitým dôvodom
umiestnenia navrhovanej činnosti v danej lokalite je existencia lomu, takže navrhovanou činnosťou dôjde ku
kontinuálnemu pokračovaniu doterajšej ťažby a úpravy stavebného kameňa v DP Žarnov pre nerast vápenec.
2) Súlad činnosti s územnoplánovacou dokumentáciou
Z hľadiska územného rozvoja je navrhovaná činnosť v súlade s územnoplánovacou dokumentáciou obce Žarnov.
DP Žarnov bol určený rozhodnutím č. 132-683/2008 zo dňa 12.02.2008 vydaným Obvodným banským úradom
v Košiciach. Na zabezpečenie ochrany výhradného ložiska vápencov blokovo dobývateľných a leštiteľných proti
znemožneniu alebo sťaženiu ich dobývania, vydal Obvodný banský úrad v Košiciach dňa 03.10.1997 Rozhodnutie
o určení chráneného ložiskového územia „Žarnov II“. Hranice chráneného ložiskového územia sú vyznačené v
katastrálnej mape, na ktorej podklade je spracovávaná územnoplánovacia dokumentácia.
3) Relatívny dostatok, kvalita a regeneračné schopnosti prírodných zdrojov v dotknutej oblasti a v horninovom
prostredí
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
12 / 19
Negatívne vplyvy zámeru navrhovanej činnosti na horninové prostredie, nerastné suroviny, pôdu, geomorfologické
pomery, chránené územia a zmenu klímy boli identifikované, avšak kompenzačné a zmierňujúce opatrenia na
zmiernenie týchto negatívnych vplyvov boli aj na základe doručených stanovísk od dotknutých subjektov zahrnuté
do podmienok tohto záväzného stanoviska. Ak by vzišla v procese posudzovania potreba doplnenia informácií
týkajúcich sa prírodných zdrojov a horninového prostredia s ohľadom na ich regeneračnú schopnosť bola by táto
požiadavka o doplnenie týchto informácií plne akceptovaná a doplnená navrhovateľom ešte v zisťovacom konaní.
4) Únosnosť prírodného prostredia
Únosnosť prírodného prostredia je dostatočná na to, aby bolo schopné uniesť zaťaženie, s ktorým sa spája
realizácia zámeru navrhovanej činnosti. Riešené územie sa nenachádza v záplavovom území, nenachádzajú sa
tam prirodzené ani umelé vodné plochy, nádrže, bagroviská, nenachádzajú sa tam žiadne povrchové toky a nie
je zaznamenaný výskyt prameňov, pramenných oblastí a ani žiadny evidovaný zdroj minerálnych, či termálnych
vôd. Realizáciou navrhovanej činnosti sa nepredpokladá zhoršenie stavu útvarov povrchových a podzemných plôch.
Zámer navrhovanej činnosti je lokalizovaný v rámci územia, na ktorom platí prvý stupeň ochrany v zmysle zákona o
ochrane prírody a krajiny. Realizáciou navrhovanej činnosti sa nezasiahne do žiadnej zo súčasných už vyhlásených
lokalít územnej ochrany prírody a krajiny, ani do lokalít sústavy chránených území Natura 2000, chránených vtáčích
území a území európskeho významu nachádzajúcich sa v širšom okolí. Únosnosť prírodného prostredia bude teda
dostatočná na to, aby uniesla zaťaženie, s ktorým je realizácia predmetnej navrhovanej činnosti spojená.
4.1. vodné útvary
Na území navrhovanej činnosti sa nenachádzajú vodné plochy. Najbližšie vodné plochy nachádzajúce sa v širšom
okolí ložiska sú Turniansky rybník vzdialený cca 3,4 km SZ smerom, situovaný na ľavej strane štátnej cesty I/50 smer
Košice - Rožňava na ceste z Turne nad Bodvou do obce Dvorníky a vzdialenejšia vodná nádrž Janík nachádzajúca
sa cca 7,6 km JV smerom.
Na územie navrhovanej činnosti žiadna z chránených vodohospodárskych oblastí (CHVO) Slovenska nezasahuje.
Podľa vyhlášky Ministerstva životného prostredia SR č. 211/2005 Z. z., ktorou sa ustanovuje zoznam
vodohospodársky významných vodných tokov a vodárenských vodných tokov je rieka Bodva (4-33-01-001), ktorá
odvodňuje záujmové územie, zaradená medzi vodohospodársky významné vodné toky. Rieka Bodva je v úseku rkm
39,00 až 47,00 zaradená aj medzi vodárenské vodné toky.
V dotknutom území sa nenachádzajú pramene ani pramenné oblasti, termálne ani minerálne pramene. V okolí
lokality navrhovanej činnosti sa nenachádzajú zdroje vody využívané na hromadné zásobovanie obyvateľstva pitnou
vodu, ani ochranné pásma takýchto zdrojov. Realizáciou navrhovanej činnosti sa nepredpokladá zhoršenie stavu
útvarov povrchových a podzemných plôch.
4.2. mokrade
V katastrálnom území obce Žarnov sa nachádza vodný tok Bodva a malou časťou južného okraja k. ú. preteká
Novoveský potok, ktorý je v zmysle § 2 ods. 2 písm. g) zákona č. 543/2002 Z. z. o ochrane prírody a krajiny
kategorizovaný ako mokraď. Významnou lokalitou je vodný tok Bodva s výskytom druhov rožkatec ponorený
(Ceratophyllum demersum), žaburinka menšia (Lemna minor), ježohlav vzpriamený (Sporganium erectum), machu
prameňovky obyčajnej (Fontinalis antipyretica).
Realizáciou navrhovanej činnosti sa nepredpokladá negatívny vplyv na mokrade.
4.3. pobrežné oblasti (riek, jazier, nádrží) vrátane ústí riek
Dotknuté územie určené pre ťažbu a spracovanie výhradného ložiska vápenca v DP Žarnov nespadá pod pobrežné
oblasti.
4.4. pohoria a lesy
Pôvodné lesné spoločenstvá boli v k. ú. obce Žarnov odstránené a v súčasnosti je tu výrazná prevaha
poľnohospodárskej pôdy (89,4%), z toho orná pôda predstavuje 71,1%. Hospodárske lesy sa na území obce
nenachádzajú a celkovú výmeru lesov tvoria ochranné lesy, pričom zaberajú iba 1,38% plochy k. ú. obce.
Podľa geomorfologického členenia Slovenska územie navrhovanej činnosti patrí do Alpsko-himalájskej sústavy,
podsústavy Karpaty, provincie Západné Karpaty, subprovincie Vnútorné Západné Karpaty, oblasti Lučensko-
košickej zníženiny, celku Juhoslovenská kotlina, podcelku Košická kotlina a časti Košická rovina. Záujmové územie
je situované na JZ okraji podcelku Košická rovina.
Navrhovaná činnosť nezasahuje do všeobecného ochranného pásma lesa a ani sa nenachádza na lesných pozemkoch.
V blízkosti záujmového územia pre ťažbu a spracovanie výhradného ložiska vápenca v DP Žarnov sa v širšom
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
13 / 19
okolí nenachádzajú žiadne významne chránené lesy. Pohoria ani lesy v širšom okolí nebudú realizáciou zámeru
navrhovanej činnosti nijako dotknuté.
4.5. chránené územia
Dotknutá lokalita nepodlieha špeciálnemu režimu ochrany prírody. Na voľné plochy areálu sa vzťahuje 1. stupeň
ochrany podľa zákona č. 543/2002 Z. z. o ochrane prírody a krajiny. Z veľkoplošných chránených území národnej
sústavy do posudzovaného územia nezasahuje žiadny národný park, ani chránená krajinná oblasť alebo ich ochranné
pásma. Chránené stromy sa v dotknutom území ani v katastrálnom území Žarnov nenachádzajú. Územie navrhovanej
činnosti nezasahuje ani sa nenachádza v blízkosti žiadneho CHVÚ. Do k. ú. Žarnov zasahuje ÚEV Stredný tok
Bodvy vzdialené od miesta navrhovanej činnosti cca 630 metrov severným smerom.
4.6. oblasti významné z hľadiska výskytu, ochrany a zachovania vzácnych druhov fauny a flóry
Flóra: Z hľadiska fytogeografického členenia Slovenska patrí dotknuté územie do oblasti panónskej flóry, obvodu
eupanónska xerotermná flóra, fytogeografického okresu Košická kotlina. Podľa fytogeograficko-vegetačného
členenia územia patrí dotknuté územie do dubovej zóny, horskej podzóny, kryštalicko-druhohornej oblasti,
okresu Košická kotlina, košicko-medzevského podokresu a obvodu Košická rovina. Z hľadiska potenciálnej
prirodzenej vegetácie sa v posudzovanom území a jeho širšom okolí nachádzajú vegetačné jednotky ako lužné
lesy nížinné, dubovo-hrabové lesy panónske, dubové kyslomilné lesy. Reálnu vegetáciu katastrálneho územia obce
Žarnov predstavuje rastlinstvo lesov, lúčnych spoločenstiev, spoločenstvá obrábaných pôd a nelesnej drevinovej
zložky krajiny. Pôvodný vegetačný kryt územia bol v dôsledku dlhodobého využívania územia človekom značne
pozmenený. Podstatná časť územia katastra bola odlesnená. Po odlesnení najmä dubovo-hrabových a lužných
nížinných lesov sa vytvorili náhradné spoločenstvá lúk, pasienkov a predovšetkým ornej pôdy.
Fauna: V zmysle zoogeografického členenia terestrického biocyklu sa posudzované územie a jeho širšie okolie
začleňuje do eurosibírskej podoblasti, provincie stepí, panónsky úsek. Podľa zoogeografického členenia limnického
(sladkovodného) biocyklu patrí posudzované územie do pontokaspickej provincie, potiského okresu a slanskej
časti. Diverzita druhov živočíchov územia všeobecne závisí predovšetkým od typov prostredia, v ktorých sa
vyvíjajú charakteristické spoločenstvá živočíchov v úzkej interakcii s ostatnými prírodnými zložkami - horninovým
prostredím, pôdou, vodou, klímou a rastlinstvom. Na dotknutom území je možné pozorovať zoocenózy ako
zoocenózy lesov, zoocenózy orných pôd, zoocenózy viazané na ľudské sídla a iné urbánne priestory a zoocenózy
skalných útvarov.
4.7. oblasti, v ktorých už bola vyčerpaná únosnosť prírodného prostredia
Územie určené pre ťažbu a spracovanie výhradného ložiska vápenca sa bude realizovať v katastrálnom území
Žarnov. Na tomto území ani v širšom okolí sa nenachádzajú oblasti, v ktorých je vyčerpaná únosnosť prírodného
prostredia.
4.8. husto obývané oblasti
Umiestnenie navrhovanej činnosti je v Košickom samosprávnom kraji, okrese Košice-okolie, v katastrálnom území
obce Žarnov. Dotknutá obec nie je považovaná za husto obývanú oblasť. Najbližšou husto existujúcou obytnou
zástavbou možno považovať krajské mesto Košice, ktoré je od navrhovanej činnosti vzdialené približne 40 km.
4.9. historicky, kultúrne alebo archeologicky významné oblasti
Vzhľadom na povahu a umiestnenie posudzovaného územia možno konštatovať, že priamo v posudzovanom území
sa žiadne kultúrne a historické pamiatky a pozoruhodnosti nevyskytujú. V okolitých obciach sa vyskytuje viacero
pamiatok, tie však realizáciou zámeru nebudú nijako ovplyvnené. V rámci prípravy dotknutého územia bude
vykonaný plošný archeologický prieskum. V prípade objavenia nálezov bude musieť investor postupovať v súlade
s platnou legislatívou. Vplyvy na kultúrne a historické pamiatky, ani paleontologické a archeologické náleziská sa
neočakávajú.
III. Význam a vlastnosti očakávaných vplyvov
V rámci vykonaného zisťovacieho konania boli vzhľadom na charakter zámeru navrhovanej činnosti identifikované
predpokladané vplyvy posudzovanej činnosti na jednotlivé zložky životného prostredia. Ako pozitívny vplyv možno
považovať udržiavanie hospodárskej činnosti v predmetnom regióne, s tým súvisiace udržiavanie priamych aj
nepriamych pracovných pozícií, dodávka kvalitného vápenca. Navrhovaná činnosť svojim rozsahom a charakterom
výrazne neovplyvní súčasný stav. Vzhľadom na dostatočnú vzdialenosť činnosti od obytnej zóny a jej charakter
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
14 / 19
nepredstavuje negatívny vplyv na obyvateľstvo v okolitých obciach. Charakter prevádzky nesie so sebou niektoré
negatívne vplyvy ako hluk, znečistenie ovzdušia a vibrácie, ktoré sú podrobne rozanalyzované v jednotlivých
kapitolách zámeru a v štúdiách. V zmysle vypracovaných štúdii pre účely posudzovania vplyvov na životné
prostredie jednotlivé hlukové hladiny zo zdrojov hluku, emisie a vibrácie dosahujú podlimitné hodnoty. Počas
prevádzky navrhovanej činnosti bude významný vplyv spôsobený zvýšenou intenzitou nákladnej dopravy.
Negatívne vplyvy, tak ako sú popísané v jednotlivých kapitolách zámeru navrhovanej činnosti sú lokálneho
charakteru s minimálnym dopadom na zložky životného prostredia a zdravie obyvateľstva. Negatívne vplyvy
je možné minimalizovať vhodnými organizačnými a technickými opatreniami. Z vyššie uvedeného vyplýva, že
výraznejšie priame a nepriame vplyvy navrhovanej činnosti na životné prostredie sa oproti súčasnému stavu
neočakávajú.
• Vplyvy na horninové prostredie a geomorfologické pomery
Vplyv na horninové prostredie je priamym negatívnym vplyvom navrhovanej činnosti, nakoľko dochádza k zásahu
do horninového prostredia postupným vydobytím zásob vápenca na vymedzenom území ako aj novonavrhovanom
území. Keďže vápenec patrí medzi neobnoviteľné zdroje, zásah do horninového prostredia bude ireverzibilný.
Využívanie existujúceho výhradného ložiska vápenca vyplynulo zo zvýšeného dopytu na stavebné kamenivo z
dôvodu výstavby významných priemyselných a dopravných stavieb v blízkom i ďalekom okolí lomu, (napr.
realizácia strategickej investície „Strategické územie Valaliky“ pre podnik VOLVO – na ktorej výstavbu sa dováža
kamenivo aj z lomu Žarnov) navýšením kapacity ťažby a pokračovaním otvárky ložiska a dobývania v časti
dobývacieho priestoru obsahujúcom kamenivo vhodné ako stavebný kameň, je možné sprístupniť zásoby vápencovej
suroviny vhodnej na ušľachtilú kamenársku výrobu, a takto dodržať princíp dosahovania čo najväčšej výrubnosti
a výťažnosti v záujme racionálneho využívania ložiska. Po ukončení ťažobných prác dôjde k rekultivácii územia.
Vplyv na geodynamické javy a geomorfologické pomery sa nepredpokladá.
• Vplyvy na povrchovú a podzemnú vodu
Povrchové vody: Na území ložiska vápencov sa nenachádzajú žiadne vodné plochy ani ním nepretekajú žiadne
povrchové toky, ktoré by boli navrhovanou činnosťou ovplyvnené. Pri veľkých nárazových dažďoch môže dôjsť
k prítokom zrážkovej vody cez puklinový systém do ťažobného priestoru, avšak v zapätí táto zrážková voda je
infiltrovaná týmto puklinovým systémom, resp. odvodnenie územia bude riešené samospádom. Navrhovaná činnosť
vychádzajúc z hydrologických pomerov predmetného územia nebude mať vplyv na povrchové vody.
Podzemné vody: V posudzovanom území ložiska vápencov ani v jeho blízkom okolí sa nenachádzajú zdroje
prírodných liečivých vôd ani stolových minerálnych vôd, ktoré by boli navrhovanou činnosťou ovplyvnené, alebo
ktoré by ovplyvnili navrhovanú činnosť. Ložisko sa nachádza nad miestnou eróznou bázou a zároveň nie je
zvodnené. Navrhovaná činnosť neovplyvní režim podzemných vôd ani charakter prúdenia podzemnej vody. Na
základe toho môžeme predpokladať, že nedôjde k negatívnemu ovplyvneniu kvality podzemných vôd. Najbližší
zdroj podzemnej vody sa nachádza východne od ložiska, vo vzdialenosti cca 1 km, odoberá podzemnú vodu z
kvartérneho kolektora v hĺbke 2,4 až 10 m pod úrovňou okolitého terénu. Tieto vody nie sú v hydrologickom styku
s ložiskom Žarnov I.
• Vplyvy na ovzdušie, miestnu klímu a hlukovú situáciu
S realizáciou navrhovanej činnosti sú spojené negatívne vplyvy na ovzdušie, miestnu klímu a hlukovú situáciu vo
forme zvýšenej prašnosti a hluku.
V súvislosti s vplyvmi navrhovanej činnosti na ovzdušie a miestnu klímu bola vypracovaná Rozptylová štúdia
(Ing. Kohútová, november 2024), z ktorej výsledkov vyplýva nasledovné: Príspevky zdroja k najvyšším hodnotám
koncentrácie v posudzovanom území nepresiahnu limitné hodnoty kvality ovzdušia. Maximálne hodnoty znečistenia
sú viazané na bezprostrednú plochu vykonávania činnosti. Mimo areálu, v obytnom území, vypočítané hodnoty
príspevkov znečistenia v súvislosti s prevádzkou navrhovanej činnosti nepresiahnu limitné hodnoty kvality
ovzdušia. Výpočet sa vzťahuje na najnepriaznivejších rozptylových a prevádzkových podmienkach (maximálne
kapacity, prevádzka všetkých stupňov úpravy). Ustanovené limitné hodnoty znečistenia nebudú prekročené vplyvom
navrhovanej činnosti mimo areálu – v lokalite umiestnenia referenčných bodov, zodpovedajúcich najbližším
citlivým receptorom, ani po zohľadnení ročných pozaďových koncentrácií znečistenia. Zo záveru rozptylovej štúdie
možno konštatovať, že posudzovaný zdroj znečisťovania ovzdušia bude spĺňať po splnení navrhnutých podmienok
požiadavky a podmienky na kvalitu ovzdušia, ktoré sú ustanovené právnymi predpismi vo veci ochrany ovzdušia.
Z hľadiska vplyvov navrhovanej činnosti na hlukovú situáciu z výsledkov akustickej štúdie (Ing. Plaskoň, október
2024) vyplýva, že predikciou zistené hladiny akustického tlaku A-zvuku z dennej prevádzky technológie lomu
v priľahlom chránenom prostredí najbližšej obytnej zóny nepresahujú prípustné hodnoty hluku stanovené pre
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
15 / 19
priemyselné zdroje v dennom referenčnom intervale. Realizáciou navrhovanej činnosti dôjde v riešenom území
k nárastu dopravného hluku v okolí cesty III/3302 prechádzajúcou obytným územím obce Žarnov najviac o 3,3
dB. Prípustná hodnota hluku vo vonkajšom chránenom prostredí obytnej zóny nebude prekročená ani po realizácii
navrhovanej činnosti. Hluk generovaný len samotnými vozidlami lomu taktiež nepresahuje prípustnú hodnotu
hluku v referenčnom intervale deň. Vysokoenergetický impulzový hluk vznikajúci pri odstreloch v lome môže byť
obyvateľmi dotknutých obytných zón subjektívne najviac vnímaný. Trhacie práce sú však z časového hľadiska
ojedinelé (1-3 odstrely mesačne), a preto sa na tento hluk nevzťahujú prípustné hodnoty.
Vzhľadom na očakávané zvýšenie znečisťujúcich látok v ovzduší a mierne zhoršené klimatické podmienky je možné
hodnotiť vplyv navrhovanej činnosti na ovzdušie a klímu ako mierne negatívny.
• Vplyvy na pôdu
Realizáciou navrhovanej činnosti dôjde k záberu nových plôch iba v hraniciach DP Žarnov. Navrhovaná činnosť
sa bude realizovať na pozemku C-KN parc. č. 606/8 s celkovou výmerou 2,2193 ha v k.ú. Žarnov, druh pozemku
Ostatná plocha, spôsob využívania pozemku je 33-Pozemok, ktorý slúži na ťažbu nerastov a surovín. Na predmetnom
pozemku sú vyriešené strety záujmov – pozemok je vo vlastníctve organizácie, ktorá je držiteľom dobývacieho
priestoru. Na týchto plochách bude potrebné zrealizovať odstránenie povrchovej skrývky. Skrývka na ložisku je
tvorená trávnatým porastom, tenkým pôdnym horizontom, ojedinele zahlinenou suťou, úlomkovitou až balvanovitou
sutinou dolomitov a vápencov, ktoré prechádzajú do blokovitých východov. Navrhovaná činnosť nebude mať
požiadavky na záber lesného pôdneho fondu.
• Vplyvy na flóru a faunu a ich biotopy
Vplyvy na faunu a flóru dotknutého územia, na ktorom sa bude vykonávať povrchové dobývanie ložiska, sa
prejavia najmä likvidáciou porastov, likvidáciou rastlinných a živočíšnych druhov, stratou pôvodných biotopov,
zánikom existujúcich hniezdnych a reprodukčných možností pre živočíchy napr. stromových dutín (vtáky, netopiere,
blanokrídlovce a i.), vytvorením čiastočnej bariéry pre migrujúce živočíchy, vyrušovaním živočíšnych druhov z
dôvodu zvýšeného pohybu mechanizmov a ľudí a zvýšením hlučnosti, ktorá môže spôsobiť zmeny v správaní sa
živočíšnych druhov. Vplyv navrhovanej činnosti na faunu a flóru bude predstavovať predovšetkým prašnosť a hluk.
Tieto vplyvy sú vyvolané technologickými zariadeniami, pohybom mechanizmov a samotnou ťažbou a spracovaním
vydobytej suroviny. Ide o pôsobenie týchto vplyvov počas celej doby ťažby vápenca. Živočíchy sa prirodzeným
spôsobom presunú do vzdialenejších miest od lomu. Tieto vplyvy zásadne neovplyvnia súčasnú biodiverzitu druhov
fauny a flóry v dotknutom území, pričom budú dočasného – krátkodobého charakteru. Na zvýšenú hlučnosť sa už
živočíchy za dobu existencie lomu zvykli a prispôsobili svoje správanie tomuto stavu. Vplyvy navrhovanej činnosti
na faunu, flóru a ich biotopy možno hodnotiť ako lokálne, stredne významné. K ďalšiemu odstraňovaniu flóry
mimo DP Žarnov nedôjde. S navrhovanou činnosťou sú spojené aj pozitívne vplyvy na faunu a ich biotopy ako
napr. vytvorenie nových biotopov – skalné steny. Priestor kameňolomu predstavuje izolovaný skalný biotop, ktorý
môžu niektoré druhy vtákov využívať ako hniezdiská. Medzi takéto druhy sa radí napr. výr skalný (Bubo bubo).
K zachovaniu výskytu chránených druhov národného a európskeho významu je potrebné zachovanie charakteru
lokality v širšom okolí. Meteorologické podmienky môžu v niektorých rokoch akcelerovať dôsledky zásahov do
krajiny, plocha ovplyvnená antropogénnymi zásahmi však nepredstavuje zásadné riziko pre zachovanie biodiverzity
záujmového územia. Po ukončení ťažby bude potrebné klásť dôraz na rekultivačné práce, ktoré je nutné vykonávať
podľa dokumentácie schválenej orgánmi štátnej správy a za podmienok, ktoré budú súčasťou predmetného povolenia
na výkon rekultivačných prác. V súčasnosti stav biotopov v okolí ťažby vápenca možno hodnotiť ako priaznivý
a vplyv ťažbou mimo areálu lomu nie je pozorovateľný. Je reálny predpoklad, že po ukončení ťažby, vhodnej
rekultivácii a dodržaní zásad environmentálneho manažmentu sa čiastočne obnovia pôvodné funkcie ekosystému.
Zároveň po vydobytí zásob a ukončení ťažby so zahladením následkov dobývania sa predpokladá, že záujmové
územie bude významným priestorom pre nasťahovanie biotopov využívajúce opustené skalné útesy pre svoje
hniezdiská.
• Vplyvy na krajinu
V dôsledku ťažby sú už jestvujúce fyzikálne zmeny v okolitej krajine, ktoré zmenili pôvodný ráz krajiny tým,
že v prírodnom prostredí vznikol nový prvok povrchového lomu. Zvýšením ťažby budú tieto zmeny výraznejšie,
dôjde k postupnej zmene reliéfu krajiny. Karbonáty na lokalite Žarnov boli už v historickej minulosti využívané
ako stavebný kameň pre miestne účely. Najvýraznejšia zmena sa prejavila pri zahájení činnosti pred viac ako
päťdesiatimi rokmi, kedy došlo k odstráneniu pôvodného rastlinného krytu na ploche lomu a tým k zmene prírodných
štruktúr v predmetnom území. Funkčné využitie územia a pomer zastúpenia jednotlivých prírodných zložiek sa
oproti súčasnému stavu zmení. Rovnako realizáciou navrhovanej činnosti sa zmení aj pomer medzi prírodnými
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
16 / 19
zložkami a antropogénnymi komponentmi prostredia. Vplyv na užívanie zeme sa prejaví v trvalom vydobytí ložiska
vápenca v predmetnom území. Tento vplyv bude lokálny, nevratný, stredne významný. Z hľadiska scenérie dôjde k
zmene oproti súčasnému stavu tým, že sa rozšíri územie ťažby o jednu parcelu v rámci DP. Priestor kameňolomu
je situovaný po pravej strane cesty č. III/3302 v smere z obce Žarnov do Turne nad Bodvou. Od intravilánu obce
Žarnov je vzdialený cca 500 m severozápadným smerom. Lom sa nachádza v svahovitom teréne v zalesnenej oblasti
a je viditeľný pri prejazde spomínanou cestou. Nie je bežne pozorovateľný zo vzdialenejšieho okolitého terénu.
Na rozdiel od ostatných vplyvov sa vplyv na krajinu vzťahuje k subjektívnemu vnímaniu krajiny človekom. Z
dlhodobého hľadiska bude mať dôležitý význam v záujmovom území správne a dôsledne prevedená rekultivácia
územia s prijateľným a nerušivým začlenením do prírodného prostredia, bez výraznej zmeny v estetickom vnímaní
krajiny.
• Vplyvy na obyvateľstvo
S realizáciou navrhovanej činnosti budú súvisieť negatívne vplyvy na obyvateľstvo spočívajúce v narušení ich
kvality a pohody života. Ako najvýraznejšie vplyvy pôsobiace na obyvateľstvo budú zmeny v množstve emitovaných
škodlivín do ovzdušia, nevýznamné zvýšenie hlukových hladín, vibrácie a zvýšená intenzita dopravy a s tým
súvisiaca možnosť zvýšenia nehodovosti na cestách tretej triedy č. III/3302, ktorá sa napája na cestu III. triedy č.
III/3329 v Turni nad Bodvou a tá ďalej na cestu I. triedy č. I/16 v trase Rožňava – Košice. Po tejto trase bude smerovať
nákladná doprava z lomu Žarnov. V malej miere, k lokálnym odberateľom po ceste III. triedy č. III/3308 cez obec
Žarnov. Samotná ťažobná činnosť nepredpokladá negatívne dopady na zdravotný stav obyvateľstva. Najvýraznejšie
vplyvy ťažby vápenca budú znášať predovšetkým zamestnanci lomu. Na zníženie negatívnych vplyvov zamestnanci
budú používať ochranné pracovné prostriedky. Z výsledkov Rozptylovej štúdie (Ing. Kohútová, november 2024)
a Akustickej štúdie (Ing. Plaskoň, december 2024), ktoré sú uvedené v podkapitole IV.3.2.2 Vplyvy na ovzdušie,
miestnu klímu a hlukovú situáciu možno konštatovať, že posudzovaný zdroj znečisťovania ovzdušia bude spĺňať
po splnení navrhnutých podmienok požiadavky a podmienky na kvalitu ovzdušia, ktoré sú ustanovené právnymi
predpismi vo veciach ochrany ovzdušia a zároveň posudzované hodnoty hluku a vibrácií zo stacionárnych a
mobilných zdrojov neprekročili limity prípustných hodnôt.
Na základe vyššie uvedeného je možné predpokladať, že vplyv navrhovanej činnosti na obyvateľstvo zvýšením
ťažby bude lokálny a nebude predstavovať riziko ohrozenia zdravotného stavu obyvateľov.
• Vplyvy na poľnohospodársku výrobu
Navrhovaná činnosť je situovaná na pozemkoch, kde sa nevykonáva poľnohospodárska činnosť. Vplyvy na
poľnohospodársku výrobu sa preto nepredpokladajú. Navrhovaná činnosť si nevyžaduje zmenu druhu pozemkov.
Parcela reg. „C“ parc. č. 606/8 v k. ú. Žarnov je v katastri nehnuteľností vedená ako „ostatná plocha“.
• Vplyvy na priemyselnú výrobu
Priemyselná výroba nebude vplyvmi navrhovanej činnosti negatívne ovplyvnená. Lom je zdrojom suroviny hlavne
pre stavebný priemysel, čo predstavuje pozitívny vplyv. Pri posudzovaní vplyvu navrhovanej činnosti by sme radi
vyzdvihli pozitívnu stránku tejto činnosti, ktorá spočíva v zabezpečení suroviny pre výstavbu priemyselného parku
Valaliky a inej priemyselnej výstavby v okolí Košíc.
• Vplyvy na dopravu
Mimoareálovú dopravu predstavujú nákladné autá prepravujúce vyťaženú surovinu po štátnych cestách. Vyťažený
a upravený vápenec sa bude nákladnými autami dopravovať smerom na Turňu nad Bodvou po ceste III. triedy č.
III/3302, ktorá sa napája na cestu III. triedy č. III/3329 v Turni nad Bodvou a tá ďalej na cestu I. triedy č. I/16 v trase
Rožňava – Košice. V prevažnej miere sa bude dopravovať na výstavbu strategickej investície – priemyselného parku
Volvo Valaliky. Cez obec Žarnov po ceste III. triedy č. III/3308 sa bude prepravovať len k lokálnym zákazníkom,
väčšinou malopredaj do 10 ton (cca 3% nákladnej dopravy). Pri celoštátnom sčítaní dopravy v roku 2022 tvoril
podiel nákladnej dopravy na úseku 03966 približne 12,02 % z celkového počtu automobilov (2 596 áut/deň) a na
úseku 00590 bol podiel nákladnej dopravy 18,72 % z celkového počtu automobilov (11 086 áut/ deň). Z hľadiska
celkovej dopravy došlo na úseku 03966 v roku 2022 oproti roku 2015 k nárastu celkovej dopravy o 7,94 % a na úseku
00590 došlo k nárastu celkovej dopravy o 25,60 %. Počas prevádzky navrhovanej činnosti dôjde k zvýšeniu intenzity
dopravy spôsobenej vývozom vydobytej a spracovanej suroviny. Množstvo prejazdov bude závislé od objednávok
a požiadaviek zákazníkov. Predmetné navýšenie dopravy súvisí aj s urgentnou požiadavkou na dodávanie kameniva
pre strategickú investíciu v priemyselnom parku Valaliky – výstavba závodu Volvo. Po ukončení tejto výstavby
sa predpokladá znížená intenzita dopravy. Vplyv navýšenia nákladnej dopravy na obyvateľstvo hodnotíme ako
negatívny, lokálny, dočasný a významný.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
17 / 19
• Vplyvy na služby, rekreáciu a cestovný ruch
Negatívny vplyv na rekreáciu, cestovný ruch a služby sa nepredpokladá.
• Vplyvy na kultúrne hodnoty
Vplyv na kultúrne pamiatky
Podľa zoznamu Pamiatkového úradu Slovenskej republiky sa v severnej časti obce Žarnov nachádza kultúrna
pamiatka „kaštieľ Žarnov s areálom“, ktorá vznikla v roku 1722. V blízkom okolí v obci Turnianska Nová Ves sa
nachádzajú kultúrne pamiatky Kalvínsky kostol postavený v roku 1792, Kostol sv. Jána Krstiteľa a pamiatková zóna
ľudovej architektúry vyhlásená v roku 1995 ide o murované domy pochádzajúce zo začiatku 20. storočia. Spomínané
kultúrne a historické objekty sú od navrhovanej činnosti v dostatočnej vzdialenosti a nebudú navrhovanou činnosťou
negatívne ovplyvnené.
Vplyv na archeologické náleziská
V dotknutom území nie sú evidované žiadne archeologické nálezy. V prípade archeologického nálezu počas
realizácie banskej činnosti je nutné postupovať v zmysle zák. č. 49/2002 Z. z. o ochrane pamiatkového fondu v znení
neskorších predpisov. Vplyv navrhovanej činnosti na archeologické náleziská sa nepredpokladá.
Vplyv na paleontologické náleziská a významné geologické lokality
Vplyv na paleontologické náleziská a významné geologické lokality sa nepredpokladá. Ak počas ťažobných prác
dôjde k objaveniu paleontologického náleziska, významného geologického nálezu bude navrhovateľ postupovať
v súlade s platnými právnymi predpismi – zák. č. 543/2002 Z. z. o ochrane prírody a krajiny v znení neskorších
predpisov a vyhláškou MŽP SR č. 170/2021 Z. z. ktorou sa vykonáva zákon č. 543/2002 Z. z. o ochrane prírody
a krajiny v znení neskorších predpisov.
• Synergické a kumulatívne vplyvy
Z hodnotenia týchto vplyvov ako aj z ich vzájomného spolupôsobenia sa nepredpokladá, resp. nebolo identifikované
významné negatívne synergické a kumulatívne pôsobenie, ktoré by malo za následok významné zhoršenie stavu
životného prostredia a zdravia obyvateľov v danom území.
• Predpokladané vplyvy presahujúce štátne hranice
Realizáciou zámeru navrhovanej činnosti nedôjde k vplyvom presahujúcim štátne hranice Slovenskej republiky. V
rámci navrhovanej činnosti nedôjde k priamym ani nepriamym vplyvom presahujúcim štátne hranice Slovenskej
republiky.
Záverečné vyhodnotenie
Okresný úrad v rámci zisťovacieho konania pri rozhodovaní o tom, či sa navrhovaná činnosť bude posudzovať podľa
zákona EIA, primerane použil podľa § 29 ods. 7 zákona EIA kritériá pre zisťovacie konanie uvedené v prílohe č. 10
tohto zákona - posúdil zámer navrhovanej činnosti z hľadiska jej povahy a rozsahu, miesta vykonávania navrhovanej
činnosti, rozsahu nárokov na vstupy a výstupy, významu očakávaných vplyvov na životné prostredie a zdravie
obyvateľstva, súladu s územno-plánovacou dokumentáciou, úrovne spracovania zámeru k navrhovanej činnosti a
vzal do úvahy súčasný stav životného prostredia v dotknutom území ako aj vzájomné súvislosti medzi aktivitami
v prostredí (kumulatívne vplyvy).
Pri rozhodovaní vychádzal z predloženého zámeru navrhovanej činnosti, stanovísk dotknutých, rezortných, resp.
povoľujúcich orgánov štátnej správy.
Predložená dokumentácia podáva základnú charakteristiku navrhovanej činnosti, základné údaje o súčasnom stave
životného prostredia, základné údaje o predpokladaných vplyvoch na životné prostredie. Dostatočne definuje a
hodnotí vplyvy navrhovanej činnosti na jednotlivé zložky životné prostredie vrátane človeka.
Okresný úrad prihliadal pritom aj na 8 doručených stanovísk podľa § 29 ods. 4 zákona EIA k posudzovanej
navrhovanej činnosti. Rezortné orgány, povoľujúci orgán, dotknutá obec a ani nikto z dotknutých orgánov
nepožadoval posudzovanie zámeru navrhovanej činnosti podľa zákona EIA. Všetky pripomienky uvedené v
stanoviskách vyhodnotil okresný úrad vo vzťahu k zámeru navrhovanej činnosti, pričom ak mal zato, že ide
o pripomienky, ktorými je potrebné navrhovateľa zaviazať z hľadiska eliminácie vplyvov navrhovanej činnosti
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
18 / 19
na životné prostredie, zahrnul do opatrení tohto záväzného stanoviska. Podmienky a povinnosti vyplývajúce z
dodržiavania všeobecne platných záväzných predpisov je povinný navrhovateľ dodržiavať pri realizácií a prevádzke
navrhovanej činnosti a z tohto dôvodu ich okresný úrad nezahrnul do podmienok opatrení tohto záväzného
stanoviska.
Na základe vyhodnotenia vstupných a výstupných údajov, jednotlivých identifikovaných priamych a nepriamych
vplyv na životné prostredie okresný úrad konštatuje, že samotná prevádzka navrhovanej činnosti nebude zdrojom
znečisťujúcich látok, stresových faktorov, alebo iných negatívnych vplyvov na organizmus a zdravie človeka, ako
aj prírodné a krajinné prostredie. Taktiež riziká navrhovanej činnosti sa pohybujú v spoločensky prijateľnej miere
a je možné im predchádzať aj okresným úradom určenými opatreniami zmierňujúce vplyv navrhovanej činnosti na
životné prostredie.
Uvedené požiadavky, opatrenia vo vzťahu k zámeru navrhovanej činnosti bude potrebné zohľadniť pri spracovaní
ďalšieho stupňa dokumentácie pre povoľujúce konanie a zároveň v procese konania o povolení činnosti podľa
osobitných predpisov.
Okresný úrad zároveň konštatuje, že realizáciou posudzovanej činnosti sa využije funkčný a polohový potenciál
riešeného územia v zmysle územného plánu obce.
Upozornenie:
Podľa § 29 ods. 14 zákona EIA dotknutá obec, na ktorej území sa má zámer navrhovanej činnosti realizovať o
záväznom stanovisku zo zisťovacieho konania bezodkladne informuje verejnosť na svojom webovom sídle, ak ho
má zriadené, a na úradnej tabuli obce.
Podľa § 38 ods. 6 zákona EIA, rozhodnutie povoľujúceho orgánu musí obsahovať podmienky, ktoré určil
príslušný orgán v rozhodnutí vydanom v zisťovacom konaní, v záväznom stanovisku zo zisťovacieho konania
alebo v záverečnom stanovisku, alebo spôsob, akým sa s uvedenými podmienkami navrhovateľ v rámci prípravy
dokumentácie vysporiadal.
Poučenie
Podľa § 29 ods. 16 zákona EIA, proti záväznému stanovisku zo zisťovacieho konania, v ktorom príslušný orgán
určil, že sa navrhovaná činnosť alebo jej zmena:
a) bude posudzovať podľa zákona EIA, môže podať odvolanie len navrhovateľ,
b) nebude posudzovať podľa zákona EIA, môže podať odvolanie len dotknutá obec, na ktorej území sa má
navrhovaná činnosť alebo jej zmena realizovať, a dotknutá verejnosť podľa § 3 písm. t) zákona EIA.
Proti tomuto záväznému stanovisku zo zisťovacieho konania možno podať do 15 dní odo dňa doručenia odvolanie
podľa § 29 ods. 17 zákona EIA na Okresný úrad Košice-okolie, odbor starostlivosti o životné prostredie, Hroncova
13, 041 70 Košice.
V prípade dotknutej verejnosti podľa § 3 písm. t) zákona EIA sa za deň doručenia záväzného stanoviska zo
zisťovacieho konania považuje prvý deň zverejnenia záväzného stanoviska zo zisťovacieho konania podľa § 29 ods.
13 zákona EIA v centrálnom informačnom systéme.
Toto záväzné stanovisko zo zisťovacieho konania je po vyčerpaní riadnych opravných prostriedkov, ktoré sa preň
pripúšťajú, preskúmateľné súdom podľa ustanovení zákona č. 162/2015 Z. z. Správny súdny poriadok v znení
neskorších predpisov.
Ing. Andrea Vravcová, PhD.
vedúca odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10114
Doručuje sa
TRATEC s.r.o., Bratislavská 6465/10, 080 01  Prešov, Slovenská republika
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
19 / 19
Obec Žarnov, Žarnov 85, 044 02  Žarnov, Slovenská republika
Na vedomie
Okresný úrad Košice - okolie, OSŽP, úsek štátnej vodnej správy, Hroncova 10541/13, 040 01 Košice 1
Okresný úrad Košice - okolie, OSŽP, úsek odpadového hospodárstva, Hroncova 10541/13, 040 01 Košice 1
Okresný úrad Košice - okolie, OSŽP, úsek ochrany ovzdušia, Hroncova 10541/13, 040 01 Košice 1
Okresný úrad Košice - okolie, OSŽP, úsek ochrany prírody a krajiny, Hroncova 10541/13, 040 01 Košice 1
Okresný úrad Košice - okolie, pozemkový a lesný odbor, Hroncova 10541/13, 040 01 Košice 1
Regionálny úrad verejného zdravotníctva Košice, Ipeľská, KE 1/1, 040 11 Košice 11
Okresné riaditeľstvo hasičského a záchranného zboru Košice - okolie, Rožňavská 25, 045 01 Moldava nad Bodvou
Košický samosprávny kraj, Nám. Maratónu Mieru 1, 040 01 Košice-Staré Mesto
Okresný úrad Košice, OSŽP, oddelenie ochrany prírody a vybraných zložiek životného prostredia kraja,
Komenského 52, 040 01 Košice 1
Dopravný úrad, divízia civilného letectva, Letisko M. R. Štefánika, 823 05 Bratislava 216
Krajský pamiatkový úrad Košice, Hlavná, 040 01 Košice 1
Ministerstvo hospodárstva SR, Mlynské Nivy 44, 827 15 Bratislava 212
Ministerstvo životného prostredia Slovenskej republiky, sekcia geológie a prírodných zdrojov, odbor štátnej
geologickej správy, Námestie Ľ. Štúra, 812 35 Bratislava 15
Ministerstvo životného prostredia Slovenskej republiky, sekcia ochrany prírody a biodiverzity, odbor ochrany
prírody a štátnej správy ochrany prírody a krajiny, Námestie Ľ. Štúra, 812 35 Bratislava 15
KLP s.r.o., Slnečnicová 538/23, 044 20 Malá Ida
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-KS-OSZP-2025/007990
014
0028307/2025
29.4.2025
hodnoverná elektronická
1
Doložka právoplatnosti a vykonateľnosti
|
Typ doložky
|
Typ doložky:
doložka právoplatnosti
x
doložka vykonateľnosti
-
doložka právoplatnosti a vykonateľnosti
-
|
Číslo rozhodnutia:
OU-KS-OSZP-2025/007990-014___
|
Dátum vytvorenia doložky:
15.05.2025___
|
Vytvoril:
Vravcová Andrea, Ing., PhD.___
|
Údaje správoplatnenia rozhodnutia
|
Dátum nadobudnutia právoplatnosti:
14.05.2025___
|
Právoplatnosť vyznačená pre:
rozhodnutie v plnom znení
x
časť rozhodnutia
-
|