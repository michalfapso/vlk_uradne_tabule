**OKRESNÝ ÚRAD SPIŠSKÁ NOVÁ VES**
odbor starostlivosti o životné prostredie
Markušovská cesta 1, 052 01 Spišská Nová Ves

| Váš list číslo/zo dňa | Naše číslo             | Vybavuje/linka           | Spišská Nová Ves |
| :--------------------- | :--------------------- | :----------------------- | :--------------- |
|                        | OU-SN-OSZP-2025/013552 | Ing.Gmucová/0961579355 | 12. 05. 2025     |

**Vec**
Oznámenie podľa § 82 ods. 7 zákona č. 543/2002 Z. z. o ochrane prírody a krajiny v znení neskorších predpisov o začatí správneho konania

Podľa § 82 ods. 7 zákona č. 543/2002 Z. z. o ochrane prírody a krajiny v znení neskorších predpisov (ďalej len „zákon o ochrane prírody a krajiny“) Okresný úrad Spišská Nová Ves, odbor starostlivosti o životné prostredie (ďalej len „okresný úrad“) oznamuje začatie nasledovného správneho konania:

**Žiadosť o vydanie súhlasu na zásah do biotopu podľa § 6 ods. 2 zákona o ochrane prírody a krajiny:**

**Žiadateľ:** Mesto Spišská Nová Ves, Štefánikovo námestie 1, 052 70 Spišská Nová Ves

**Predmet žiadosti:** súhlas na zásah do biotopu európskeho významu Lk 1 Nížinné a podhorské kosné lúky (6510) podľa § 6 ods. 2 zákona o ochrane prírody a krajiny z dôvodu navrhovanej cyklotrasy v meste Spišská Nová Ves prepojením existujúceho cyklochodníka v meste a cyklochodníka Harichovce – Iliašovce, v prvom stupni ochrany v zmysle zákona ochrane prírody a krajiny.

**Žiadosť doručená dňa:** 07. 05. 2025

V súlade s § 82 ods. 7 zákona o ochrane prírody a krajiny okresný úrad určuje na potvrdenie záujmu byť zúčastnenou osobou v uvedenom správnom konaní písomnou alebo elektronickou formou (oszp.sn@minv.sk, zofia.gmucova@minv.sk) lehotu **5 pracovných dní** od zverejnenia tohto oznámenia. Zúčastnená osoba uvedie v písomnom oznámení o účasti v konaní názov združenia, sídlo, identifikačné číslo organizácie, meno a priezvisko osoby oprávnenej konať v jeho mene. K oznámeniu zúčastnená osoba (združenie) pripojí stanovy, ktoré preukazujú, že jeho predmetom činnosti je ochrana prírody a krajiny najmenej jeden rok. V prípade, ak zúčastnená osoba nepripojí k oznámeniu stanovy okresný úrad nebude na oznámenie prihliadať.

Okresný úrad Spišská Nová Ves
odbor starostlivosti o životné prostredie
Markušovská cesta 1
052 01 Spišská Nová Ves
-36-

Ing. Vladimír Pavľák
vedúci odboru

---
| ![Coat of arms/Logo] | OKRESNÝ ÚRAD SPIŠSKÁ NOVÁ VES | Telefón        | E-mail                   | Internet    | IČO    |
| :------------------- | :---------------------------- | :------------- | :----------------------- | :---------- | :----- |
|                      |                               | +421961579355  | zofia.gmucova@minv.sk    | www.minv.sk | 00151866 |