Správne konania na úseku ochrany prírody a krajiny 
 
  
         V súlade s ustanovením § 82 ods. (7) zákona č. 543/2002 Z. z. o ochrane prírody a krajiny v znení neskorších predpisov (ďalej len „zákon“) Okresný
úrad Bratislava, odbor starostlivosti o životné prostredie, oddelenie ochrany prírody a vybraných zložiek životného prostredia kraja informuje o
začatých správnych konaniach, v ktorých môžu byť dotknuté záujmy ochrany prírody a krajiny chránené týmto zákonom. 
         V zmysle § 82 ods. (3) zákona, združenie s právnou subjektivitou, ktorého predmetom činnosti je najmenej jeden rok ochrana prírody a  krajiny
(§ 2 ods. 1) a  podalo predbežnú písomnú žiadosť podľa § 82 odseku (6) zákona na orgán ochrany prírody a krajiny okresného úradu v sídle kraja Bratislava
o účasť v bližšie nešpecifikovaných správnych konaniach, ktoré tento orgán v budúcnosti začne alebo v súčasnosti vedie, môže doručiť písomné alebo 
elektronické potvrdenie záujmu byť účastníkom v konkrétnom začatom správnom konaní na adresu: Okresný úrad Bratislava, odbor starostlivosti 
o životné prostredie, oddelenie ochrany prírody a vybraných zložiek životného prostredia kraja, Tomášikova 46, 832 05 Bratislava 3, v lehote určenej 
správnym orgánom, ktorá však nesmie byť kratšia ako päť pracovných dní v zmysle § 82 ods. (7) zákona. V zmysle § 27 ods. (2) zákona č. 71/1976 Z. z.
o správnom konaní (správny poriadok) v znení neskorších predpisov (ďalej len „správny poriadok“) lehota začína plynúť dňom nasledujúcim po dni, kedy 
bola informácia o konkrétnom začatom konaní zverejnená.  
        Upozorňujeme, že podanie urobené v elektronickej podobe bez autorizácie podľa osobitného predpisu o elektronickej podobe výkonu verejnej
moci (napr. na adresu: martina.smetanova@minv.sk) treba do troch pracovných dní doplniť buď v listinnej podobe, v elektronickej podobe
autorizované podľa osobitného predpisu o elektronickej podobe výkonu verejnej moci alebo ústne do zápisnice v zmysle § 19 ods. (1) správneho poriadku.
Správny orgán na dodatočné doplnenie podania v zmysle uvedeného ustanovenia § 19 ods. (1) správneho poriadku nevyzýva.  
  
Začaté správne konanie: 
Poradové 
číslo 
Spisová značka konania 
Dátum 
zverejnenia 
informácie 
o začatom 
konaní 
Lehota na 
potvrdenie 
záujmu byť 
účastníkom  
v konaní 
Predmet konania 
1. 
OU-BA-OSZP1-2025/440905/SME 20. 05. 2025 5 pracovných dní 
Žiadosť Jazdeckého klubu NAPOLI, s.r.o. o zmenu rozhodnutia č. OU-BA-
OSZP1-2025/368433-010 zo dňa 20. 03. 2025, ktorým boli povolené 
výnimky v zmysle § 14 ods. (1) písm. e), § 13 ods. (1) písm. a) a § 14 ods. 
(1) písm. c) zákona č. 543/2002 Z. z. a vydaný súhlas podľa § 13 ods. (2) 
písm. k) zákona č. 543/2002 Z. z., v súvislosti s organizovaním športového 
podujatia „Endurance“ vo vytrvalostnom jazdení na koni v CHKO a CHVÚ
Dunajské luhy a ÚEV Biskupické luhy