Informácia o začatí správneho konania 
číslo konania: OU-PK-OSZP-2025/008898 
 
V zmysle ustanovenia § 82 ods. 7 zákona č. 543/2002 Z. z. o ochrane prírody a krajiny v znení neskorších 
predpisov (ďalej len „zákon“) týmto Okresný úrad Pezinok, odbor starostlivosti o životné prostredie oznamuje, 
že dňom 19. 05. 2025 bolo začaté správne konanie vo veci vydania súhlasu  
- 
podľa § 13 ods. 2 písm. k) zákona na organizovanie športových a verejnosti prístupných spoločenských 
podujatí za hranicami zastavaného územia obce; 
- 
podľa § 13 ods. 2 písm. l) zákona na umiestnenie prenosných zariadení (stoly, lavice, toalety, koše a pod.);  
- 
podľa § 13 ods. 2 písm. n) zákona na použitie zariadenia spôsobujúceho svetelné a hlukové efekty 
(reprodukovaná hudba);  
v území CHKO Malé Karpaty s 2. stupňom ochrany podľa zákona 
 
na usporiadanie akcie: 
- 
Medzinárodné Majstrovstvá Slovenskej republiky v pretekoch automobilov do vrchu (MMSR) v 
dňoch 25.07 - 27.07. 2025 na ceste II. triedy č. 503 v úseku kameňolom Cajla -Horské sedlo Pezinská 
Baba.  
Súčasťou spomínaných pretekov sú okrem MMSR i : 
Majstrovstvá SR v pretekoch historických automobilov do vrchu (MSR HA), Slovenský kopcový pohár (SKP), 
Ostereichische Automobil Bergmeisterschaft 2025/Austrian Hill Climb Championship 2025(modern/historic), 
Autoklub Majstrovstvá Českej republiky v pretekoch automobilov do vrchu (MČR) 
Autoklub Majstrovstvá Českej republiky v pretekoch historických automobilov do vrchu (MČR HA) 
Autoklub Česká Trofej v pretekoch automobilov do vrchu (ČT). 
 
Žiadateľom a organizátorom podujatia je OZ Pezinská Baba, Topoľčianska 21, 851 05 Bratislava, IČO: 
56606184. 
 
V zmysle § 82 ods. 7 zákona lehota na doručenie potvrdenia záujmu byť zúčastnenou osobou podľa § 82 ods. 3 
zákona v začatom správnom konaní je 5 pracovných dní odo dňa zverejnenia tohto oznamu. 
Zúčastnenou osobou je podľa zákona združenie s právnou subjektivitou, ktoré spĺňa podmienky ustanovenia 
§ 82 ods. 3 zákona o ochrane prírody. 
Potvrdenie záujmu byť zúčastnenou osobou v konkrétnom správnom konaní je potrebné doručiť Okresnému 
úradu Pezinok, odboru starostlivosti o životné prostredie, M.R. Štefánika 10, 902 01 Pezinok, a to písomne 
v listinnej podobe alebo v elektronickej podobe s autorizáciou podľa osobitného predpisu o elektronickej 
podobe výkonu verejnej moci. V prípade, že podanie bude urobené v elektronickej podobe bez autorizácie, je 
potrebné takéto podanie doplniť v lehote do 3 pracovných dní v listinnej podobe, v elektronickej podobe 
autorizované podľa osobitného predpisu alebo ústne do zápisnice.