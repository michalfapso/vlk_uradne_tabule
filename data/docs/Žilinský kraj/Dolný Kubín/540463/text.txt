OKRESNÝ ÚRAD DOLNÝ KUBÍN
ODBOR STAROSTLIVOSTI O ŽIVOTNÉ PROSTREDIE
Námestie slobody 1, 026 01  Dolný Kubín
____________________________________________________________________________________
Číslo spisu
OU-DK-OSZP-2025/001904-010
Dolný Kubín
05. 05. 2025
Rozhodnutie
verejná vyhláška
Výrok
Okresný úrad Dolný Kubín, odbor starostlivosti o životné prostredie, ako príslušný orgán štátnej vodnej správy podľa
§ 5 ods. 1 zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých
zákonov v znení neskorších predpisov a špeciálny stavebný úrad vo veciach vodných stavieb podľa § 61 písm. c)
zákona č. 364/2004 Z. z. o vodách a o zmene zákona Slovenskej národnej rady č. 372/1990 Zb. o priestupkoch
v znení neskorších predpisov (vodný zákon) v znení neskorších predpisov (ďalej len „vodný zákon“) v súlade s
ustanoveniami § 46 zákona č. 71/67 Zb. o správnom konaní (správny poriadok) v znení neskorších predpisov (ďalej
len “správny poriadok“) stavebníkovi:
Obec Medzibrodie nad Oravou, Medzibrodie nad Oravou 122, 026 01, IČO 00 314 650
povoľuje
I.
podľa § 26 ods. 1 vodného zákona, § 68 v spojení s § 81 ods. 4 zákona č. 50/1976 Zb. o územnom plánovaní a
stavebnom poriadku (stavebný zákon) v znení neskorších predpisov (ďalej len „stavebný zákon“) zmenu stavby
„Medzibrodie nad Oravou – Lokalita Klin. Rozšírenie splaškovej kanalizácie“ pred jej dokončením.
Povolenie sa vzťahuje na: SO 01 Splašková kanalizácia – zmena stavby spočíva v zmene trasovania stoky „A“ v
mieste križovania trate ŽSR, na parc. KN-C č. 251/1 (KN-E č. 7284/51).
II.
podľa § 26 ods. 3 vodného zákona v spojení s § 82 ods. 1 stavebného zákona užívanie stavby: „Medzibrodie nad
Oravou – Lokalita Klin. Rozšírenie splaškovej kanalizácie“.
Stavba je uskutočnená na pozemkoch parc. C-KN č. 921, 931, 929, 930, 276/8, 276/3(E-KN č. 7278/1), 276/7, 276/5,
747, 251/1 (E-KN č. 7284/51), 251/8, 263(E-KN č. 52/6) v kat. území Medzibrodie nad Oravou, obec Medzibrodie
nad Oravou.
Účel užívania stavby: verejné odkanalizovanie splaškových vôd.
Povolenie sa vzťahuje na: SO 01 Splašková kanalizácia – hlavná stoka „A“ celkovej dĺžky 284,22 m z PP SN10 –
DN/OD 315 je napojená do existujúcej šachty splaškovej kanalizácie z PVC DN 300 v obci. Trasa stoky „A“ križuje
OU-DK-OSZP-2025/001904-0012173/2025
2 / 5
trať ŽSR Kraľovany – Trstená a končí šachtou Š8. Stoka „B“ celkovej dĺžky 637,30 m z PP SN10 – DN/OD 315
začína napojením na stoku „A“ v šachte Š5, končí šachtou Š33. Stoka „B1“ celkovej dĺžky 144,90 m z PP SN10
– DN/OD 315 začína napojením na stoku „B“ v šachte Š22 a končí šachtou Š36. Stoka „C“ celkovej dĺžky 124,69
m z PP SN10 – DN/OD 315 začína napojením na stoku „A“ v šachte Š5 a končí šachtou Š39. Prípojky pre RD (59
ks) z PP SN10, DN/OD 16.
Podmienky užívania stavby:
1. Prevádzkovateľom vodnej stavby bude Oravská vodárenská spoločnosť, a. s., Bysterecká 2180, 026 80 Dolný
Kubín, IČO: 36 672 254 na základe Zmluvy č. 98/2025 o prevádzkovaní infraštruktúrneho majetku uzavretej podľa
§ 269, ods. 2 Obchodného zákonníka zo dňa 04. 04. 2025.
2. V zmysle § 103 stavebného zákona je stavebník povinný uchovávať v nepoškodenom stave doklady od stavby
vrátane dokumentácie jej skutočného realizovania po celý čas jej užívania. Pri zmene vlastníctva stavby ju odovzdá
novému nadobúdateľovi a pri odstránení stavby stavebnému úradu.
3. Vodnú stavbu užívať tak, aby nedošlo k poškodzovaniu životného prostredia nad prípustnú mieru a udržiavať ju
v riadnom stave a zabezpečovať jej údržbu a prevádzku tak, aby nespôsobila zhoršenie stavu útvarov podzemných
vôd, aby nedochádzalo k ohrozovaniu bezpečnosti osôb, majetku, vodohospodárskych a iných právom chránených
záujmov a aby nedošlo k jej predčasnému znehodnoteniu.
4. Stavbu prevádzkovať v súlade so zák. č. 442/2002 Z. z. o verejných vodovodoch a verejných kanalizáciách a o
zmene a doplnení zák. č. 276/2001 Z. z. o regulácii v sieťových odvetviach v znení neskorších predpisov.
Ďalšie podmienky:
• Slovenský pozemkový fond, Bratislava č. SPFS103387/2025/740, SPFZ051022/2025 zo dňa 12. 03. 2025:
- Všetky náklady, ktoré žiadateľ v súvislosti s konaním vynaloží, sú jeho vlastnými nákladovými položkami.
- V prípade spôsobenia škôd na pozemkoch SR ich žiadateľ odstráni na svoje náklady.
- Stavebník zabezpečí neobmedzený prístup, prechod, prejazd vlastníkom, rovnako aj užívateľom okolitých
nehnuteľností.
- Stanovisko SPF nie je zmluvou o budúcej zmluve ani inou dohodou medzi SPF a žiadateľom, na základe ktorej
by bol SPF v budúcnosti povinný dotknutý pozemok SPF previesť na žiadateľa, zároveň žiadnym spôsobom
neobmedzuje SPF v nakladaní s dotknutým pozemkom SPF.
• Správa ciest Žilinského samosprávneho kraja, Závod Orava č. 533/2025/SCŽSK-03 zo dňa 28. 04. 2025:
- V čase konania kolaudačného konania nebola v zmysle stanoviska správcu cesty č. 102/2021/SCŽSK-55 zo dňa
22.3.2021, ktoré bolo dané pre vydanie stavebného povolenia stavby, ukončená konečná úprava vozovky cesty.
- Konečnú úpravu vozovky cesty III/2250 zrealizovať tak, ako bolo požadované vo vyššie uvedenom stanovisku.
- Konečnú úpravu vozovky ukončiť najneskôr v mesiaci júl 2025 tak, ako je uvádzané vo vami zaslanej žiadosti.
- Pred realizáciou konečnej úpravy vozovky investor písomne vyzve správcu cesty na fyzickú pochôdzku a určenie
podmienok a rozsahu konečnej úpravy podľa skutočného narušenia cestného telesa z dôvodu výstavby.
- V prípade narušenia konštrukčných vrstiev vozovky vplyvom stavby, aj mimo miesta výkopu ryhy, budeme
požadovať obnovu krytu v celej šírke a dĺžke dotknutého úseku cesty.
- Po zrealizovaní konečnej úpravy vozovky cesty III/2250 je nutné zvolať samostatné preberacie konanie. Pri
preberacom konaní požadujeme odovzdať správcovi cesty dokumentáciu kvality a DSRS (dokumentácia skutočne
realizovanej stavby), najmä spôsob a materiál zásypu rýh. Súčasťou dokumentácie budú záťažové skúšky (únosnosť
podložia pod vozovkou) atesty použitých materiálov na zásyp ryhy, podkladných vrstiev a obrusnej vrstvy vozovky.
- Na práce v telese cesty požadujeme záručnú dobu 60 mesiacov od ukončenia prác (odo dňa písomného prevzatia
stavebných prác pracovníkom SC ŽSK). Po dobu trvania záručnej doby je žiadateľ povinný priebežne a bez meškania
odstraňovať závady vzniknuté v dôsledku zásahu do telesa cesty. Záručná doba bude predĺžená o dobu od písomného
uplatnenia reklamácie správcom cesty u investora do doby opravy. Oprava musí byť písomne prevzatá.
- Záručná lehota neplynie v čase od písomného nahlásenia reklamácie po dobu písomného prevzatia opravy. O čas
opravy bude záručná lehota predĺžená.
- Žiadateľ si je vedomý, že na ceste III/2250 je vykonávaná letná a zimná údržba, preto vykoná všetky opatrenia na
zabránenie vzniku škôd z dôvodu vykonávania letnej a zimnej údržby správcom cesty a bude znášať všetky náklady
a škody, ktoré mu vzniknú z výkonu letnej a zimnej údržby.
- V prípade budúcej súvislej opravy povrchu vozovky dotknutej cesty vlastník alebo správca kanalizačného potrubia
vykoná na výzvu správcu cesty na vlastné náklady výškovú úpravu kanalizačných šácht nachádzajúcich sa vo
vozovke podľa požiadavky správcu cesty.
OU-DK-OSZP-2025/001904-0012173/2025
3 / 5
- Kanalizačné poklopy šachiet budú počas celej doby životnosti kanalizácie uloženej vo vozovke cesty III/2250 v
správe investora a bude ich na základe požiadavky správcu cesty, upravovať do výšky nivelety na vlastné náklady.
Táto povinnosť platí aj v prípade, že kanalizácia bude v správe inej organizácie.
- Vlastník resp. správca vodovodného a kanalizačného potrubia si nebude voči správcovi cesty III/2250 uplatňovať
obmedzenia v ochrannom pásme kanalizačného potrubia, ktoré by bránili výkonu údržby, resp. opravy tejto cesty
bežnými postupmi.
- V prípade zmeny investora alebo vlastníka vodovodného resp. kanalizačného potrubia bude správca cesty a cestný
správny orgán oboznámení o tejto zmene do 30-tich dní odo dňa právoplatnej zmeny vlastníka alebo správcu
vodovodného potrubia!
- Správca cesty si v prípade potreby vyhradzuje právo doplniť resp. zmeniť toto stanovisko.
Námietky účastníkov konania
V konaní neboli vznesené námietky účastníkov konania.
Odôvodnenie
Stavebník: Obec Medzibrodie nad Oravou, Medzibrodie nad Oravou 122, 026 01, IČO 00 314 650, podal dňa 29. 01.
2025 na Okresnom úrade Dolný Kubín, odbore starostlivosti o životné prostredie návrh na kolaudáciu stavby spojenú
so zmenou stavby pred dokončením: „Medzibrodie nad Oravou – Lokalita Klin. Rozšírenie splaškovej kanalizácie“.
Stavebné povolenie na uskutočnenie vodnej stavby vydal Okresný úrad Dolný Kubín, odbor starostlivosti o životné
prostredie pod č. s. OU-DK-OSZP-2021/003570/7SV zo dňa 12. 08. 2021 /Ev. č. 711/, právoplatné dňa 14. 09. 2021.
Rozhodnutie o predĺžení platnosti stavebného povolenia vydal Okresný úrad Dolný Kubín, odbor starostlivosti o
životné prostredie pod č. s. OU-DK-OSZP-2023/004111-004 zo dňa 22. 05. 2023, právoplatné dňa 21. 06. 2023.
Vzhľadom na to, že podanie neobsahovalo predpísané náležitosti, Okresný úrad Dolný Kubín, odbor starostlivosti
o životné prostredie rozhodnutím č. OU-DK-OSZP-2025/001904/SV zo dňa 14. 02. 2025 prerušil konanie a vyzval
stavebníka na doplnenie podania. Stavebník v určenej lehote predložil požadované doklady. Po doplnení podania
orgán štátnej vodnej správy pokračoval v konaní a v súlade s § 81 ods. 4 stavebného zákona listom č. OU-DK-
OSZP-2025/001904-004 zo dňa 19. 03. 2025 oznámil verejnou vyhláškou začatie kolaudačného konania spojeného
s konaním o zmene stavby účastníkom konania a dotknutým orgánom a nariadil miestne zisťovanie spojené s
ústnym pojednávaním. V oznámení o začatí kolaudačného konania spojeného so zmenou stavby upozornil špeciálny
stavebný úrad účastníkov konania a dotknuté orgány, že námietky a stanoviská môžu uplatniť najneskôr pri ústnom
konaní, inak sa na ne neprihliadne.
Pred dokončením stavby stavebník uskutočnil zmenu stavby, spočívajúcu v zmene trasovania stoky „A“ v mieste
križovania trate ŽSR, na parc. KN-C č. 251/1 (KN-E č. 7284/51). Zmena je odsúhlasená projektantom stavby.
Uvedenou zmenou nebol rozšírený okruh účastníkov konania. Pretože sa skutočné realizovanie stavby podstatne
neodchyľuje od projektovej dokumentácie overenej v stavebnom konaní, tieto zmeny stavebný úrad prejednal a
odsúhlasil v zmysle ustanovenia § 81 ods. 4 stavebného zákona v kolaudačnom konaní spojenom s konaním o zmene
stavby (§ 68 stavebného zákona).
V kolaudačnom konaní podľa § 81 ods. 1 stavebného zákona stavebný úrad skúma najmä, či sa stavba uskutočnila
podľa dokumentácie overenej stavebným úradom v stavebnom konaní. Ďalej skúma, či skutočné realizovanie stavby
alebo jej užívanie nebude ohrozovať verejný záujem, predovšetkým z hľadiska ochrany života a zdravia osôb,
životného prostredia, bezpečnosti práce a technických zariadení.
Pri ústnom konaní spojenom s miestnym zisťovaním, ktoré sa konalo dňa 23. 04. 2025 neboli na stavbe zistené
závady a nedorobky brániace užívaniu stavby, preukázalo sa, že predmetná stavba je v súlade s § 76 ods.1
stavebného zákona v znení neskorších predpisov spôsobilá na užívanie, za dodržania vyššie uvedených podmienok
vo výroku tohto rozhodnutia. Užívaním stavby nebude ohrozený život a zdravie osôb, nebude ohrozený verejný
záujem predovšetkým z hľadiska ochrany životného prostredia. O priebehu ústneho konania spojeného s miestnym
zisťovaním bol dňa 23. 04. 2025 spísaný protokol, ktorý podpísali všetci zúčastnení.
V kolaudačnom konaní boli predložené nasledovné doklady: vytyčovací elaborát vypracoval Ing. Peter Lindner,
GEO-VD, s.r.o. – geodetické práce, Valaská Dubová, autorizačne overil Ing. Lev Švárny, zák. č. 53623401-52/2024;
preberací protokol o odovzdaní a prevzatí verejnej práce č. 12/2024 zo dňa 31. 12. 2024; 8 x protokol zo
skúšky tesnosti kanalizačného potrubia stoka „A“; 25 x protokol zo skúšky tesnosti kanalizačného potrubia
OU-DK-OSZP-2025/001904-0012173/2025
4 / 5
stoka „B“; 3 x protokol zo skúšky tesnosti kanalizačného potrubia stoka „B1“; 3 x protokol zo skúšky tesnosti
kanalizačného potrubia stoka „C“; statická zaťažovacia skúška protokol č. P24-2-077 zo dňa 25. 11. 2024;
dokumentácia skutočného vyhotovenia – geodetická časť vypracoval Ing. Peter Lindner, GEO-VD s.r.o. – geodetické
práce, Valaská Dubová, autorizačne overil Ing. Lev Švárny, zák. č. 53623401-52/2024, dátum 30. 12. 2024;
stavebný denník; doklady o overení požadovaných vlastností výrobkov; súhlasné stanovisko projektanta so
zmenou trasy kanalizácie; vyjadrenie OÚ Dolný Kubín, OSZP – orgánu štátnej správy odpadového hospodárstva
č. OU-DK-OSZP-2025/001841-002 zo dňa 26. 02. 2025; stanovisko SPF, Búdkova 36, 817 15 Bratislava č.
SPFS103387/2025/740, SPFZ051022/2025 zo dňa 12. 03. 2025; stanovisko SC ŽSK, Závod Orava, Kubínska 8,
026 80 Dolný Kubín č. 533/2025/SCŽSK-03 zo dňa 28. 04. 2025; Zmluva o zriadení vecného bremena – SPF,
Búdková 36, 817 15 Bratislava; Zmluva č. 98/2025 o prevádzkovaní infraštruktúrneho majetku zo dňa 04. 04. 2025;
fotodokumentácia; kópia stavebného povolenia.
Na základe vyššie uvedeného rozhodol orgán štátnej vodnej správy tak, ako sa uvádza vo výroku tohto rozhodnutia.
V súlade s § 4 zákona č. 145/1995 Z. z. o správnych poplatkoch v znení neskorších predpisov je žiadateľ oslobodený
od platenia správneho poplatku.
Poučenie
Proti tomuto rozhodnutiu možno podľa §§ 53, 54 správneho poriadku podať odvolanie v lehote 15 dní odo
dňa oznámenia rozhodnutia. Odvolanie sa podáva na Okresný úrad Dolný Kubín, odbor starostlivosti o životné
prostredie.
Toto rozhodnutie je preskúmateľné súdom až po vyčerpaní riadnych opravných prostriedkov.
Toto rozhodnutie má povahu verejnej vyhlášky podľa § 26 ods.1 správneho poriadku v spojení s §69 a § 80 ods. 1
stavebného zákona a musí byť vyvesené po dobu 15 dní na úradnej tabuli Okresného úradu Dolný Kubín. Posledný
deň tejto lehoty je dňom doručenia. Oznámenie sa súčasne zverejní na úradnej tabuli v obci Medzibrodie nad Oravou
a na webovom sídle úradu.
Vyvesené dňa ............................................. Zvesené dňa ...................................................
......................................................................
odtlačok pečiatky, podpis oprávnenej osoby
Doručí sa účastníkom konania
1. Obec Medzibrodie nad Oravou, Medzibrodie nad Oravou č. 122, 026 01 Dolný Kubín, - s požiadavkou na
vyvesenie verejnej vyhlášky
2. Ostatní účastníci konania – právnické a fyzické osoby, ktorých vlastnícke alebo iné práva k pozemkom a stavbám
môžu byť rozhodnutím priamo dotknuté – doručuje sa verejnou vyhláškou
Ing. Soňa Vrabčeková
OU-DK-OSZP-2025/001904-0012173/2025
5 / 5
vedúca odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10168
Doručuje sa
Obec Medzibrodie nad Oravou, s požiadavkou na vyvesenie VV, Medzibrodie nad Oravou 122, 026 01 
Medzibrodie nad Oravou, Slovenská republika
Na vedomie
Obec Pucov, Pucov 214, Pucov
Ing. Vladimír Otto, Vyšnokubínska 234/170, Vyšný Kubín, Dolný Kubín
Stredoslovenská distribučná, a.s., Pri Rajčianke 2927/8, 010 47 Žilina 1
Slovak Telekom, a.s., Bajkalská 28, Bratislava
Oravská vodárenská spoločnosť, a.s. alebo v skratke OVS, a.s., Bysterecká 2180, 026 80 Dolný Kubín 1
SPP - distribúcia, a.s., Plátennícka 19013/2, Bratislava, 821 09 Bratislava - mestská časť Ružinov
Správa ciest Žilinského samosprávneho kraja, Závod Orava, Kubínska 8, 026 80 Dolný Kubín 1
Železnice Slovenskej republiky, GR, odbor expertízy, Klemensova 8, 813 61 Bratislava 1
Železnice Slovenskej republiky, OR, Ul. 1. mája 34, 010 01 Žilina 1
Ministerstvo dopravy a výstavby SR, sekcia že. dopravy a dráh, odbor dráhový stavebný úrad, Nám slobody 6, 810
05 Bratislava 15
Krajský pamiatkový úrad Žilina, Mariánske námestie 162/19, Žilina
Okresný úrad Dolný Kubín, OSZP - ŠS OPaK; - ŠS OH, Námestie slobody 0/1, 026 01 Dolný Kubín 1
Okresný úrad Dolný Kubín, odbor dopravy a PK, Námestie slobody 0/1, 026 01 Dolný Kubín 1
OU-DK-OSZP-2025/001904-0012173/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[Kolaudačné rozhodnutie spojené so zmenou stavby - Medzibrodie nad Oravou
- Lokalita Klin. Rozšírenie splaškovej kanalizácie]
Identifikátor:
OU-DK-OSZP-2025/001904-0012173/2025
Autorizácia elektronického dokumentu
Dokument autorizoval:
Soňa Vrabčeková
Oprávnenie:
1109 , podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu s pripojenou kvalifikovanou elektronickou časovou pečiatkou
Deklarovaný dátum a čas autorizácie:
05.05.2025 14:11:37 časové pásmo +02:00
Dátum a čas vystavenia kvalifikovanej časovej
pečiatky:
05.05.2025 14:11:52 časové pásmo +02:00
Označenie listov, na ktoré sa autorizácia vzťahuje:
OU-DK-OSZP-2025/001904-0012173/2025
Informácia o vyhotovení doložky o autorizácii
Doložku vyhotovil:
Ing. Viera Šimeková
Funkcia alebo pracovné
zaradenie:
Asistent
Označenie orgánu verejnej moci:Okresný úrad Dolný Kubín
IČO: 00151866
Dátum vytvorenia doložky:
05.05.2025
Podpis a pečiatka: