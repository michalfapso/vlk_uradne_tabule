OKRESNÝ ÚRAD PREŠOV
odbor starostlivosti o životné prostredie
Námestie mieru 3, 080 01 Prešov

spis č.: OU-PO-OSZP-2023/016002 Prešov. 30. mája 2023

## ZOZNAM VYHRADENÝCH MIEST
## NA ÚZEMÍ TATRANSKÉHO NÁRODNÉHO PARKU
## A JEHO OCHRANNÉHO PÁSMA
## č. TP 8/2025 zo dňa 30. 05. 2025

Okresný úrad Prešov, odbor starostlivosti o životné prostredie ako príslušný orgán štátnej správy starostlivosti o životné prostredie vo veciach ochrany prírody a krajiny podľa § 4 ods. 1 zákona č. 525/2003 Z.z. o štátnej správe starostlivosti o životné prostredie a o zmene a doplnení niektorých zákonov v znení neskorších predpisov v spojitosti s § 64 ods. 1 písm. c) zákona č. 543/2002 Z.z. o ochrane prírody a krajiny v znení neskorších predpisov (ďalej len „zákon OPaK“) a podľa § 13 ods. 1 písm. b) zákona OPaK, podľa § 14 ods. 5 zákona, § 14 ods. 1 písm. b) zákona OPaK a § 14 ods. 5 písm. b) zákona OPaK, po dohode so Správou Tatranského národného parku so sídlom v Tatranskej Lomnici, Tatranská Lomnica 14066, 059 60 Vysoké Tatry – Tatranská Lomnica (ďalej len „Správa TANAP“)

zverejňuje

## zoznam vyhradených miest v lokalite Strednica k.ú. Ždiar
## na území Tatranského národného parku (ďalej len „TANAP“)
## a jeho ochranného pásma,

a) na ktorých na území TANAP:
- neplatí zákaz organizovať verejné telovýchovné, športové a turistické podujatie, ako aj iné verejnosti prístupné spoločenské podujatie [§ 14 ods.1 písm. e) zákona OPaK];
- neplatí zákaz pohybovať sa mimo vyznačeného turistického chodníka alebo náučného chodníka za hranicami zastavaného územia obce Ždiar [§ 14 ods. 1 písm. c) zákona OPaK];
- neplatí zákaz jazdiť alebo stáť s motorovým vozidlom alebo záprahovým vozidlom, najmä vozom, kočom alebo saňami na pozemkoch za hranicami zastavaného územia obce Ždiar mimo cesty, miestnej cesty, parkoviska, čerpacej stanice alebo garáže [§ 14 ods. 1 písm. a) zákona OPaK];
- neplatí zákaz zakladania ohňa mimo uzavretých stavieb [§ 14 ods. 1 písm. d) zákona OPaK];
- neplatí zákaz použiť zariadenie spôsobujúce svetelné a hlukové efekty - reprodukovaný zvuk, ktorým je hudba a hovorené/spievané slovo mimo uzatvorených stavieb [§ 14 ods. 1 písm. f) zákona OPaK];

b) na ktorých na území ochranného pásma TANAP:
- neplatí zákaz jazdiť a stáť s motorovým vozidlom na pozemkoch za hranicami zastavaného územia obce Ždiar mimo cesty, miestnej cesty, účelovej cesty, existujúcej prístupovej poľnej cesty, parkoviska, čerpacej stanice alebo garáže [§ 13 ods. 1 písm. a) zákona OPaK],
- neplatí zákaz zakladania ohňa mimo uzavretých stavieb [§ 13 ods. 1 písm. c) zákona OPaK],
- neplatí zákaz použiť zariadenie spôsobujúce svetelné a hlukové efekty - reprodukovaný zvuk, ktorým je hudba a hovorené/spievané slovo mimo uzatvorených stavieb [§ 13 ods. 1 písm. f) zákona OPaK];

Nedodržanie podmienok (obmedzení) určených pre činnosť na vyhradenom mieste, je vykonávaním činnosti, ktorá je v zmysle zákona OPaK zakázaná.

**Vyhradené miesto:**
a) na území TANAP – parcely KNC č.5271/1-časť, č.5271/13, č.5271/14, č.5271/21, č.5271/22, č.5271/23, č.5271/24, č.5271/25, č.5271/29, č.5271/31, č.5271/32, č.5271/33, č.5271/34, č.5271/37-časť, č.5271/39, č.5416/2, č.5416/8, č.5416/9, č.5416/10, č.5416/13, č.5416/14, č.5416/16, č.5542/1-časť, č.5542/2, 5542/3, č.5542/4 a č.5542/7 v katastrálnom území (k.ú.) Ždiar,
b) na území ochranného pásma TANAP – parcely KN C č. 5419/1-časť; č. 5430/1-časť a č. 5546-časť v k.ú. Ždiar

**Stupeň ochrany:**
3. stupeň územnej ochrany na území TANAP
2. stupeň územnej ochrany na území ochranného pásma TANAP

**Vyhradená činnosť:**
a) na území TANAP (priestor podujatí):
- organizovanie verejného telovýchovného, športového a turistického podujatia, ako aj iného verejnosti prístupného spoločenského podujatia [§ 14 ods. 1 písm. e) zákona OPaK]
- pohyb mimo vyznačeného turistického chodníka alebo náučného chodníka za hranicami zastavaného územia obce [§ 14 ods. 1 písm. c) zákona OPaK]
- jazdiť alebo stáť s motorovým vozidlom alebo záprahovým vozidlom, najmä vozom, kočom alebo saňami na pozemkoch za hranicami zastavaného územia obce Ždiar mimo cesty, miestnej cesty, parkoviska, čerpacej stanice alebo garáže [§ 14 ods. 1 písm. a) zákona OPaK]
- zakladanie ohňa mimo uzavretých stavieb [§ 14 ods. 1 písm. d) zákona OPaK]
- použitie zariadenia spôsobujúceho svetelné a hlukové efekty - reprodukovaný zvuk, ktorým je hudba a hovorené/spievané slovo mimo uzatvorených stavieb [§ 14 ods. 1 písm. f) zákona OPaK]

b) na území ochranného pásma TANAP (priestor pre parkoviská podujatí):
- jazdiť a stáť s motorovým vozidlom na pozemkoch za hranicami zastavaného územia obce Ždiar mimo cesty, miestnej cesty, účelovej cesty, existujúcej prístupovej poľnej cesty, parkoviska, čerpacej stanice alebo garáže [§ 13 ods. 1 písm. a) zákona OPaK]

**Obmedzenie vykonávania činnosti:**
Vo vyhradenom mieste pre podujatia na území TANAP:
a) organizátor podujatia minimálne 7 dní pred dňom začiatku podujatia písomne oznámi konanie podujatia Správe TANAP s doručením opisu podujatia a s mapkou s vyznačenými pozemkami dotknutými podujatím;
b) organizovanie podujatia je možné vykonávať celoročne bez časového obmedzenia, a to v maximálnom počte 6 podujatí za kalendárny rok, avšak za predpokladu, že navrhovaný termín podujatia nebude inak prísnejšie z hľadiska času jeho konania limitovaný Správou TANAP-u,
c) jedno podujatie môže trvať najdlhšie tri po sebe idúce dni a príprava podujatia jeden deň pre začiatkom vlastného podujatia; ak nebude písomne so Správou TANAP-u dohodnuté inak;
d) jazdiť a stáť s motorovým vozidlom alebo záprahovým vozidlom je možné len motorovým alebo záprahovým vozidlám účastníkov podujatia „Furmanské preteky - Ždiarska podkova“, ktoré sú určené na trasovanie koní a pre podujatia, a to len v deň konania podujatia, pričom plocha na státie motorových alebo záprahových vozidiel musí byť v kompaktnom priestore, ktorého lokalizácia a podmienky státia budú písomne odsúhlasené Správou TANAP;
e) vjazd ostatných motorových vozidiel je možný len za účelom prípravných, ukončovacích a dielčích prác na podujatí (vyloženie a naloženie potrebného materiálu) a bez trvalého státia (parkovania) na miestach, ktoré nie sú parkoviskami;
f) zakladanie ohňa je možné len v súvislosti s podujatím „Jánošíkove ohne na Strednici“, a to len formou jednej vatry, na založenie ktorej bude použitá iba drevná hmota a nie nepovolený materiál (napr. staré pneumatiky), pri dodržaní všetkých pravidiel a opatrení podľa osobitného predpisu;
g) použitie reprodukovaného zvuku je možné použiť počas trvania podujatia v dennej dobe od 8.00 hod. najneskôr však do 22.00 hod. ak tento čas nebude Správou TANAP inak písomne limitovaný z dôvodu eliminácie rušenia vtákov v hniezdnom období;
h) ekvivalentná hladina A akustického tlaku reprodukovaného zvuku počas trvania podujatia neprekročí 90 % hladinu A akustického tlaku (LA,95 %) vo vzdialenosti 100 m od miesta konania podujatia vo výške 4 m nad terénom o viac ako 10 dB. Poznámka: 90 % hladina A akustického tlaku (LA,95), charakterizuje odhad hladiny reziduálneho zvuku (zvuku pozadia) v čase konania verejného podujatia pri zistených meteorologických podmienkach v požadovanej vzdialenosti;
i) zariadenie spôsobujúce svetelné a hlukové efekty, okrem použitia ohňostroja a svetelných efektov formou laserového svetla, je možné použiť na vyhradených miestach len počas trvania podujatia;
j) zariadenia na svetelné efekty a hlukové efekty budú umiestnené tak, aby boli nasmerované od hrebeňa Belianskych Tatier smerom do územia ochranného pásma, t. j. smerom do zastavaného územia obce;

Vo vyhradenom mieste v ochrannom pásme TANAP (priestor pre parkoviská podujatí):
a) parkovanie v ochrannom pásme je možné na miestach vyznačených organizátorom podujatia a len v čase konania podujatia;
b) miesta na parkovanie v ochrannom pásme, môžu byť vyznačené len po písomnom odsúhlasení tohto miesta Správou TANAP-u;
c) miesta na parkovanie musia byť vykosené a zbavené zvyškov suchej trávy a do dňa konania podujatia nesmú byť rozbahnené a rozmočené;
d) v zimnom období nebude plocha na parkovanie posýpaná inertným posypovým materiálom alebo chemickým posypovým materiálom;

**Poznámka**
Ostatné činnosti, ktoré sú zákonom OPaK zakázané alebo sú regulované súhlasom orgánu ochrany prírody podľa zákona OPaK, nie sú týmto vyhradeným miestom dotknuté (napr. naďalej platí regulácia súhlasom na umiestňovanie prenosných zariadení ako sú stánky, konštrukcie, naďalej platí regulácia súhlasom na let dronom, naďalej platí zákaz použitia ohňostroja a svetelných efektov formou laserového svetla a pod.)

**ZAČIATOK PLATNOSTI** zoznamu vyhradených miest: od 13. júna 2025.

Zoznam vyhradených miest je zverejnený na webovom sídle Okresného úradu Prešov, na webovom sídle obce Ždiar a trvalo zverejnený na webovom sídle Správy Tatranského národného parku so sídlom v Tatranskej Lomnici.

**KONIEC PLATNOSTI** zoznamu vyhradených miest: bez určenia, najdlhšie do doby zrušenia vyhradených miest príslušným orgánom štátnej správy ochrany prírody a krajiny takým spôsobom, ako bolo vykonané zverejnenie zoznamu vyhradených miest.

Ak v priebehu obdobia platnosti tohto zoznamu vyhradených miest bude zistená, z hľadiska záujmov ochrany prírody, potreba upraviť podmienky pre vykonávanie činnosti na vyhradených miestach, vykoná tak Okresný úrad Prešov spôsobom ako bolo vykonané zverejnenie tohto zoznamu vyhradených miest.

Okresný úrad Prešov
odbor starostlivosti o životné prostredie
Námestie mieru 3
080 01 Prešov

PaedDr. Miroslav Benko, PhD., MBA, LL.M.
vedúci odboru

***

**Mapa vyhradených miest v lokalite Strednica v k. ú. Ždiar**

*(Note: This page contains a map image illustrating the location of the reserved areas in Strednica, cadastral area Ždiar. The map includes colored areas representing different protection zones and the specifically designated areas for events ("VM Strednica-priestor pre podujatie") and parking ("VM Strednica-priestor pre parkovisko"). Below is the text content from the map legend and source information.)*

**Legenda**
MCHÚ
Vlastné územie TANAP-u
Územie európskeho významu
Chránené vtáčie územie
VM Strednica-priestor pre podujatie
VM Strednica-priestor pre parkovisko

Tematické spracovanie: © Správa Tatranského národného parku so sídlom v Tatranskej Lomnici 2024
Podkladová ortofotomapa: © 2024 Geodetický a kartografický ústav, Bratislava
1:5 000