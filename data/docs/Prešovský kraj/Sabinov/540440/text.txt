ODBOR STAROSTLIVOSTI O ŽIVOTNÉ PROSTREDIE
ŠVS
Námestie slobody 85, 083  01  Sabinov
____________________________________________________________________________________
____________________________________________________________________________________
Telefón
E-mail
Internet
www.minv.sk
IČO
00151866
•
•
Podľa rozdeľovníka
•
•
Váš list číslo/zo dňa
Naše číslo
OU-SB-OSZP-2025/000084-023
Vybavuje/linka
Daniel Urda
Sabinov
05. 05. 2025
Vec
Oboznámenie s podkladmi rozhodnutia pred jeho vydaním a výzva na vyjadrenie sa k podkladom rozhodnutia v
správnom konaní - verejná vyhláška
Žiadateľ Východoslovenská vodárenská spoločnosť, a.s., Komenského 50, 042 48 Košice, IČO: 36570460,
požiadala Okresný úrad Sabinov, odbor starostlivosti o životné prostredie, žiadosťou doručenou dňa 20.08.2024 o
vydanie stavebného povolenia na vodnú stavbu „Krivany – preložka zhýbky pri SVP“ .
Stručný popis stavby:
Skupinový vodovod DN350mm Vyšný Slavkov – Prešov je v úseku medzi PK Krivany a PK Lipany, v km 17,540,
v havarijnom stave. Vo vodnom toku Torysa, v riečnom km 95,061 na rozhraní k.ú. Lipany a k.ú. Ďačov, je potrubie
obnažené. Potrubie je strategicky významné, nakoľko zabezpečuje prívod pitnej vody z hlavného prameňa Vyšný
Slavkov do Prešova a do obcí v šarišskom regióne. Tento havarijný stav bude riešený realizáciou novej vodovodnej
zhýbky pod vodným tokom Torysa.
Navrhované vodovodné potrubie v rámci stavby bude pod vodným tokom Torysa realizované bezvýkopovou
technológiou horizontálne riadeného vŕtania (ďalej len HDD - Horizontal directional drilling).
Návrh riešenia
SO 01 Vodovodné potrubie - križuje vodný tok Torysa. Na výstavbu vodovodného potrubia sa použijú rúry z PE100-
RC a PE100-RC s vrstvou PEplus, a to DN/OD400x23,7mm tlakového radu PN10 v dĺžke 125m (v 6m tyčiach).
- križovanie s vodným tokom Torysa Navrhované vodovodné potrubie 1x križuje vodný tok Torysa (riečny km
95,061). Križovanie bude realizované bezvýkopovou technológiou horizontálne riadeného vŕtania - horizontal
directional drilling (HDD). Do predvŕtaného a bentonitom vyplneného otvoru bude vtiahnuté potrubie s ochrannou
vrstvou spoločne s identifikačným vodičom s ochrannou vrstvou. V najnižšom mieste pod dnom chráničky bude
osadená betónová skruž pre odčerpávanie vody z výkopu. Pre účely HDD bude v pretláčanom úseku zriadená
štartovacia a koncová montážna jama. Predpokladaná dĺžka pretláčaného úseku je 60,0m. Na konci vŕtaného úseku
bude zabezpečené odkalenie potrubia prostredníctvom hydrantu. Potrubie bude pod dnom vodného toku umiestnené
v hĺbke min. 1,6m bez uvažovania prípadných nánosov v dne. Počas križovania nebude narušené opevnenie koryta
vodného toku.
- uzávery, hydrant a terénne úpravy Na vodovodnom potrubí sa osadí uzáver v najnižšom mieste odkaľovacej
armatúry. Ide o uzáver (navarovací posúvač) so zákopovou teleskopickou zemnou súpravou a tuhým poklopom.
OU-SB-OSZP-2025/000084-0003250/2025
2 / 7
Uzáver odkaľovacej armatúry bude chránený pred poškodením betónovou skružou DN1000mm a štetovnicovými
doskami. Navrhovaný hydrant bude slúžiť na odkalenie potrubia. Okolie hydrantu bude zabezpečené záhozom z
lomového kameňa. Napojenie hydrantu je možné až po znížení spodnej vody. Voda bude zvedená do najnižšieho
miesta a odčerpávaná. Ostatné náležitosti sú zrejmé z výkresovej prílohy č. 10 Napojenie hydrantu - kalníka.
Stavba bude realizovaná na pozemkoch:
k.ú. Lipany:
• KN-C 1374/12, KN-E 1569/1, KN-E 1569/3 - vo vlastníctve mesta Lipany
• KN-E 1760/3 - vo vlastníctve SR a správe Slovenský pozemkový fond
k.ú. Ďačov:
KN-E 1576 – vo vlastníctve: Ružbarská Júlia r. Višňovská, (SPF), Podiel: 40/120, Kohútová Šarišská Petra r.
Šarišská, 082 71, Ďačov - Budzín, č. 199, SR, Podiel: 11/120, Ružbarský Anton, (SPF), Podiel: 20/120, Kollárová
Irena, (mal.)(SPF), Podiel: 2/120, Kollár Andrej, (SPF), Podiel: 5/120, Kollár Jozef, (SPF), Podiel: 2/120, Ružbarský
Jozef, (SPF), Podiel: 20/120, Miko Valér r. Miko, Dostojevského rad 2544/3, Bratislava-Staré Mesto, PSČ 811
09, SR, Podiel: 1/36, Ledidová Iveta r. Gálová, Ing., Čínska 2531/22, Košice-Sídl. Ťahanovce, PSČ 04013, SR,
Podiel: 1/36, Jahodová Jana r. Maršáleková, E.F. Scherera 4799/34, Piešťany, PSČ 921 01, SR, Podiel: 1/72, Genčúr
Stanislav, r. Genčúr. JUDr., 082 74 Brezovica č. 89, Podiel: 1/72, Reistetterová Eva r. Reistetterová, Ing., Kollárova
148/38, Lipany, PSČ 082 71, SR, Podiel: 1/12
Okresný úrad Sabinov, odbor starostlivosti o životné prostredie, štátna vodná správa ako vecne a miestne príslušný
orgán podľa § 5 zákona č. 525/2003 Z.z. o štátnej správe starostlivosti o životné prostredie a o zmene a doplnení
niektorých zákonov a v súlade s ustanovením § 61, § 71 a § 73 zákona č. 364/2004 Z.z. o vodách a o zmene zákona
Slovenskej národnej rady č. 372/1990 Zb. o priestupkoch v znení neskorších predpisov /vodný zákon/, § 61, §
120 zákona č. 50/1976 Zb. o územnom plánovaní a stavebnom poriadku /stavebný zákon/ v úplnom znení zákona
109/1998 Z.z. a zákonov č. 175/1999 Z.z., 237/2000 Z.z. v znení neskorších predpisov začal dňom podania žiadosti
konanie vo veci vydania stavebného povolenia.
Po preštudovaní žiadosti a doložených dokladov Okresný úrad Sabinov, odbor starostlivosti o životné prostredie,
orgán štátnej vodnej správy oznámením pod č. OU-SB-OSZP-2024/002681-002 zo dňa 09.09.2024 a verejnou
vyhláškou č. OU-SB-OSZP-2024/002681-003 zo dňa 09.09.2024 upovedomil účastníkov konania, dotknuté orgány
a organizácie o začatí konania a súčasne vyzval žiadateľa na doloženie nasledujúcich dokladov:
- majetkovo – právne vysporiadanie pozemku KN-E 1569/3 k.ú Lipany, na ktorom je umiestnený kamenný zához
a betónová skruž DN1000mm so štetovnicovými doskami, ktorý slúži na ochranu odkaľovacej armatúry (zmluva
o budúcej zmluve o zriadení vecného bremena) - súhlas všetkých vlastníkov pozemkov s realizáciou stavby na ich
pozemku (k.ú Lipany, p.č. KN-E 1569/1 a KNC 1374/12 - mesto Lipany, k.ú Ďačov, p.č. KN-E 1576 okrem SPF )
- Vyjadrenia: OÚ Prešov, pozemkový a lesný odbor k stavbe na p.č. KN-E 1576 k.ú. Ďačov, OÚ Sabinov, OSŽP,
ŠSOH, Orange Slovensko a.s.
- Do PD žiadame doplniť bližší postup demontáže starého potrubia, ktoré je toho času obnažené a po realizácii
nového potrubia bude tvoriť prekážku v toku
- taktiež žiadame predložiť spôsob zabezpečenia potrubia proti vyplaveniu v zmysle stanoviska SVP, š.p. č. SVP
14260/2024/2 zo dňa 31.07.2024 (podmienka č. 2)
- stanovisko prípadného užívateľa pozemku SPF (požiadavka na základe stanoviska SPF)
- opraviť žiadosť o stavebné povolenie podľa telefonického dohovoru
- zaplatiť správny poplatok 200 Eur (zaslaný platobný predpis)
Dňa 01.10.2025 dol doručený list od účastníka konania Ing. Eva Reistetterová, byt. Kollárova 38, 082 71 Lipany,
v ktorom sa uvádza nasledovné:
Na základe Vášho listu zo dňa 9.9.2024, ktorým ma žiadate o súhlas s výstavbou Preložky verejného vodovodu,,
Krivany-preložka zhýbky pri SVP" Vám zasielam toto vyjadrenie:
1. Z priloženej prílohy je zrejmé, že po pozemku parcelné číslo registra E-KN 2-1576 v katastrálnom území Ďačov
sa po pravej strane v dĺžke celej parcely nachádzajú 2 vodovodné existujúce potrubia postavené v minulosti.
OU-SB-OSZP-2025/000084-0003250/2025
3 / 7
2. Zároveň v grafickom znázornení nie sú zakreslené žiadne ochranné pásma vodovodných potrubí a rozsah novej
preložky potrubia, ktorej návrh zasahuje, ešte viac do parcely v mojom vlastníctve.
Tieto obmedzenia mi bránia využívať tento pozemok v celom rozsahu a obmedzujú ma aj pri prípadnom odkúpení
inou stranou.
3. Z listu Okresného úrade v Sabinove, odbor životného prostredia vyplýva, že k stavebnému povoleniu ste povinný
predložiť môj súhlas, ale aj majetkovo- právne vysporiadanie sa k pozemku parcelným číslom registra E-KN 1569/3
v katastrálnom území Lipany formou zmluvy o budúcej zmluvy o zriadení vecného bremena, na ktorej sa nachádza
kamenný nához a betonová skruž. Nevidím rozdiel medzi parcelou registra E-KN 1569/3 v katastrálnom území
Lipany, ktorá je alebo bude zaťažená vecným bremenom a parcelou registra E-KN 2-1576 v katastrálnom území
Ďačov, po ktorej v tomto čase prechádzajú existujúce vodovodné potrubia.
Preto Vás touto cestou žiadam o vyjadrenie sa k tomu, akú náhradu a akou formou poskytuje vlastníkovi pozemku,
ktorému obmedzujete užívanie pozemku. Vo Vašom liste nie je ani zmienka o tom, akú formu náhrady poskytujete
vlastníkom pozemkov dotknutých výstavbou alebo opravou existujúcich vodovodným potrubí, pričom podľa § 20
ods. 4 zákona č. 442/2002 Z.z. o verejných vodovodoch a verejných kanalizáciách a o zmena a doplnení zákona č.
276/2001 Z.z. o regulácii v sieťových odvetviach mám ako vlastník pozemku v dôsledku výkonu stavby preložky
verejného vodovodu,, Krivany-preložka zhýbky pri SVP", ktorou mi obmedzujete užívanie pozemku parcely registra
E-KN 2-1576 v katastrálnom území Ďačov k na primeranú náhradu.
Podl'a môjho názoru ako spoluvlastník parcely registra E- KN 2-1576 v katastrálnom území Ďačov spĺňam
podmienky uvedené v zákone č. č. 442/2002 Z.z. o verejných vodovodoch a verejných kanalizáciách a o zmena a
doplnení zákona č. 276/2001 Z.z. o regulácii v siet'ových odvetviach.
Ak nebudem mať odpovede na moje dotazy, tak Vám súhlas s výstavbou preložky,,Krivany- preložka zhýbky pri
SVP" neudel'ujem.
Tento list s mojím vyjadrením posielam poštou aj Okresnému úradu v Sabinove, odboru starostlivosti o životné
prostredie.
Dňa 14.10.2024 dol doručený list od účastníka konania Mgr. Jana Jahodová, byt. E. F. Scherera 4799/34, 921 01
Piešťany, v ktorom sa uvádza nasledovné:
Uplatnenie námietky - Dňa 23.9.2024 mi bolo ako účastníčke konania doručené Oznámenie o začatí vodoprávneho
konania a pozvanie na ústne pojednávanie spojené s miestnym zisťovaním vo veci vydania stavebného povolenia
na vodnú stavbu,,Krivany - preložka zhýbky pri SVP" zo dňa 9.9.2024, číslo: OU-SB-OSZP-2024/002681-002.
Informácie o konaniach, ktoré predchádzali tomuto konaniu o vydanie stavebného povolenia mi neboli doručené.
Nakoľko sa dňa 16.10.2024 nemôžem zúčastniť na predmetnom pojednávaní, uplatňujem týmto v zákonnej lehote
svoje námietky.
Ako podielový spoluvlastník pozemku v k. ú. Ďačov KN-E parcela č. 1576, na ktorom sa uvedená vodná stavba
má realizovať nespochybňujem nevyhnutnosť výstavby, avšak pred vydaním stavebného povolenia je potrebné
usporiadať majetkovo-právne vzťahy aj k pozemku pod vodnou stavbou v k. ú. Ďačov - KN-E parcela č. 1576. Do
dnešného dňa k usporiadaniu majetkovo- právnych vzťahov stavebníkom nedošlo a s poukazom na môj nesúhlas
v zmysle prílohy nie je splnená podmienka súhlasu všetkých spoluvlastníkov, tzn. nie sú splnené podmienky pre
vydanie stavebného povolenia.
Prílohou listu bola aj kópia listu zaslaného VVS. a.s. Košice., v nasledovnom znení:
Listom zo dňa 09.09.2024 evidovaným pod číslom 82378/2024/O-IU/KM mi bola doručená žiadosť o súhlas s
umiestnením a realizáciou stavby v rámci investičnej akcie „Krivany - preložka zhýbky pri SVP" a to v súvislosti
so záberom stavby do pozemku vedenom v kat. území Ďačov v registri KN-E parc. č. 1576.
Ako podielový spoluvlastník uvedenej parcely nesúhlasím s umiestnením a realizáciou vodnej stavby bez
predchádzajúceho majetkovo právneho vysporiadania časti vyššie uvedeného pozemku pod vodnou stavbou.
Vzhľadom na uvedené nesúhlasím s vydaním stavebného povolenia pred usporiadaním majetkovo-právnych
vzťahov k predmetnej parcele a žiadam stavebníka o zabezpečenie vysporiadania formou odkúpenia alebo prenájmu
môjho spoluvlastníckeho podielu, prípadne inej finančnej náhrady za obmedzenie využívania nehnuteľnosti.
Dňa 15.10.2024 dol doručený list od účastníka konania Mgr. Valér Miko, byt. Dostojevského rad 3, 811 09 Bratislava,
v ktorom sa uvádza nasledovné:
Ja, Mgr. Valér Miko, spoluvlastník pozemku KN-E 1576 v k.ú. Ďačov, posielam súhlasné stanovisko k
stavbe ,,Krivany - preložka zhýbky pri SVP", realizovanej na spomínanom pozemku (KN-E 1576).
OU-SB-OSZP-2025/000084-0003250/2025
4 / 7
Dňa 15.10.2024 dol doručený list od účastníka konania Ing. Viliam Miko, byt. Mudroňova 34, 070 01 Košice, v
ktorom sa uvádza nasledovné:
Na základe Vášho listu zo dňa 09.09.2024 ohľadne začatia vodoprávneho konania vo veci vydania stavebného
povolenia na vodnú stavbu „Krivany-preložka zhýbky pri SVP“ a pozvanie účastníkov dotýkajúcich sa pozemkov
v tejto záležitosti na rokovanie v MsÚ Lipany na deň 16.10.2024.
Ja dole podpísaný Viliam Miko, nar. 29.11.1954 sa Vám ospravedlňujem za neúčasť na tomto rokovaní zo
zdravotných dôvodov.
Čo sa týka súhlasu s týmto konaním pridávam sa k súhlasu väčšiny súkromných účastníkov tohto konania v k.ú.
Ďačov ako sú: Mgr. Valér Miko, Ing. I. Ledidová, Mgr. J. Jahodová.
Ďakujem za porozumenie a prajem Vám úspešné ukončenie v tejto záležitosti.
Pojednávanie v predmetnej veci, sa uskutočnilo dňa 16.10.2024 v čase od 09:00 do 10:00 so stretnutím pozvaných
na MsÚ Lipany.
Ústne pojednávanie sa uskutočnilo za prítomnosti účastníkov konania tak, ako je uvedené v prezenčnej listine, ktorá
tvorí prílohu č. 1 zápisnice z konania a súčasne povoľujúci orgán oboznámil prítomných s podkladmi žiadosti a
dokladmi doloženými pre vydanie stavebného povolenia.
Na konaní Okresný úrad oboznámil žiadateľa a účastníkov konania s obsahom všetkých doručených listov a vyzval
žiadateľa aby doložil súhlasy všetkých vlastníkov dotknutých pozemkov, z ktorých bude zrejmé, že so stavbou
súhlasia.
Na konaní neboli doložené všetky požadované doklady potrebné k vydaniu vodoprávneho povolenia uvedené v
oznámení o začatí konania, a to:
- majetkovo – právne vysporiadanie pozemku KN-E 1569/3, na ktorom je umiestnený kamenný zához a betónová
skruž DN1000mm so štetovnicovými doskami, ktorý slúži na ochranu odkaľovacej armatúry (zmluva o budúcej
zmluve o zriadení vecného bremena)
- súhlas všetkých vlastníkov pozemkov s realizáciou stavby na ich pozemku (k.ú Lipany, p.č. KN-E 1569/1 a KN-C
1374/12 - mesto Lipany a k.ú Ďačov, p.č. KN-E 1576 okrem SPF, Ing. Iveta Ledidová a Petra Šarišská Kohútová )
- Vyjadrenia: OÚ Prešov, pozemkový a lesný odbor k stavbe na p.č. KN-E 1576 k.ú. Ďačov, Orange Slovensko a.s.
- Do PD žiadame doplniť bližší postup demontáže starého potrubia, ktoré je toho času obnažené a po realizácii
nového potrubia bude tvoriť prekážku v toku
- predložiť spôsob zabezpečenia potrubia proti vyplaveniu v zmysle stanoviska SVP, š.p. č. SVP 14260/2024/2 zo
dňa 31.07.2024 (podmienka č. 2)
- stanovisko prípadného užívateľa pozemku SPF (požiadavka na základe stanoviska SPF)
Na základe ústneho pojednávania a nedoloženia požadovaných dokladov a podkladov pre vydanie stavebného
povolenia Okresný úrad Sabinov vyzval žiadateľa listom č. OU-SB-OSZP-2024/002681-009 zo dňa 17.10.2024 aby
v stanovenej lehote 90 dní doložil požadované doklady a súčasne rozhodnutím č. OU-SB-OSZP-2024/002681-010
zo dňa 17.10.2024 a verejnou vyhláškou č. OU-SB-OSZP-2024/002681-011 zo dňa 17.10.2024 konanie prerušil na
dobu 90 dní.
Dňa 10.1.2025 bola doručená žiadosť od VVS, a.s. Košice o predĺženie doby na doloženie požadovaných dokladov.
Okresný úrad Sabinov, odbor starostlivosti o životné prostredie žiadosti vyhovel a výzvou č. OU-SB-
OSZP-2025/000084-016 zo dňa 15.01.2025 vyzval žiadateľa na doloženie nasledujúcich dokladov:
1. majetkovo – právne vysporiadanie pozemku KN-E 1569/3, na ktorom je umiestnený kamenný zához a betónová
skruž DN1000mm so štetovnicovými doskami, ktorý slúži na ochranu odkaľovacej armatúry (zmluva o budúcej
zmluve o zriadení vecného bremena)
2. súhlas všetkých vlastníkov pozemkov s realizáciou stavby na ich pozemku (k.ú Lipany, p.č. KN-E 1569/1 a KN-
C 1374/12 - mesto Lipany, k.ú Ďačov, p.č. KN-E 1576 okrem SPF, Ing. Iveta Ledidová a Petra Šarišská Kohútová )
3. Vyjadrenia: OÚ Prešov, pozemkový a lesný odbor k stavbe na p.č. KN-E 1576 k.ú. Ďačov, Orange Slovensko a.s.
4. predložiť spôsob zabezpečenia potrubia proti vyplaveniu v zmysle stanoviska SVP, š.p. č. SVP 14260/2024/2 zo
dňa 31.07.2024 (podmienka č. 2)
5. stanovisko prípadného užívateľa pozemku SPF (požiadavka na základe stanoviska SPF)
Súčasne rozhodnutím č. OU-SB-OSZP-2025/000084-017 zo dňa 15.01.2025 a verejnou vyhláškou č. OU-SB-
OSZP-2025/000084-018 zo dňa 15.01.2025 konanie prerušil na požadovanú dobu 120 dní.
OU-SB-OSZP-2025/000084-0003250/2025
5 / 7
Dňa 22.01.2025 bolo Okresným úradom Sabinov zistené na základe nového výpisu z listu vlastníctva č. 905, že došlo
k zmene účastníka konania, a to namiesto Ing. Viliama Mika sa stal novým účastníkom konania JUDr. Stanislav
Genčúr.
Dňa 23.01.2025 bol nový účastník konania JUDr. Stanislav Genčúr oboznámený so spisovým materiálom a osobne
prevzal rovnopis rozhodnutia o prerušení konania č. OU-SB-OSZP-2025/000084-017 zo dňa 15.01.2025.
Dňa 28.03.2025 bolo emailom doručené vyjadrenie Mgr. Jany Jahodovej, ktorá Okresnému úradu Sabinov, odbor
starostlivosti o životné prostredie oznamuje, že s návrhom VVS, a.s prezentovaným telefonicky dňa 28.03.2025
nesúhlasí, t.j. „nesúhlasím s realizáciou stavby pokiaľ nebude pred vydaním rozhodnutia uzatvorená zmluva o
budúcej zmluve s VVS. a.s.“.
Dňa 23.04.2025 boli doložené tieto doklady:
- Súhlas užívateľa pozemku KN-E1576 – Agro Kohút s.r.o.
- Zmluva o budúcej zmluve o zriadení vecného bremena uzavretá medzi VVS a.s., Košice a p. Valér Miko
- Zmluva o budúcej zmluve o zriadení vecného bremena uzavretá medzi VVS a.s., Košice a p. Petra Kohútová
Šarišská
- Zmluva o budúcej zmluve o zriadení vecného bremena uzavretá medzi VVS a.s., Košice a p. Ing. Iveta Ledidová
- Zmluva o budúcej zmluve o zriadení vecného bremena uzavretá medzi VVS a.s., Košice a p. Ing Eva Reistetterová
- Vyjadrenia Orange Slovensko a.s. a OÚ Prešov, Pozemkový a lesný odbor
Okrem iného do tejto doby bola doručená aj Zmluva o budúcej zmluve o zriadení vecného bremena uzavretá medzi
VVS a.s., Košice a p. JUDr. Stanislav Genčúr a Zmluva o budúcej zmluve o zriadení vecného bremena uzavretá
medzi VVS a.s., Košice a mestom Lipany ako aj ostatné požadované doklady okrem súhlasu (prípadne zmluvy o
budúcej zmluve o zriadení vecného bremena ) s p. Jany Jahodovej.
V priebehu konania boli podané námietky voči vydaniu stavebného povolenia od účastníka konania p. Jany
Jahodovej, byt. E. F. Scherera 4799/34, 921 01 Piešťany:
1. Dňa 14.10.2024 dol doručený list ,v ktorom sa uvádza nasledovné:
Uplatnenie námietky - Dňa 23.9.2024 mi bolo ako účastníčke konania doručené Oznámenie o začatí vodoprávneho
konania a pozvanie na ústne pojednávanie spojené s miestnym zisťovaním vo veci vydania stavebného povolenia
na vodnú stavbu,,Krivany - preložka zhýbky pri SVP" zo dňa 9.9.2024, číslo: OU-SB-OSZP-2024/002681-002.
Informácie o konaniach, ktoré predchádzali tomuto konaniu o vydanie stavebného povolenia mi neboli doručené.
Nakoľko sa dňa 16.10.2024 nemôžem zúčastniť na predmetnom pojednávaní, uplatňujem týmto v zákonnej lehote
svoje námietky.
Ako podielový spoluvlastník pozemku v k. ú. Ďačov KN-E parcela č. 1576, na ktorom sa uvedená vodná stavba
má realizovať nespochybňujem nevyhnutnosť výstavby, avšak pred vydaním stavebného povolenia je potrebné
usporiadať majetkovo-právne vzťahy aj k pozemku pod vodnou stavbou v k. ú. Ďačov - KN-E parcela č. 1576. Do
dnešného dňa k usporiadaniu majetkovo - právnych vzťahov stavebníkom nedošlo a s poukazom na môj nesúhlas
v zmysle prílohy nie je splnená podmienka súhlasu všetkých spoluvlastníkov, tzn. nie sú splnené podmienky pre
vydanie stavebného povolenia.
Prílohou listu bola aj kópia listu zaslaného VVS. a.s. Košice., v nasledovnom znení:
Listom zo dňa 09.09.2024 evidovaným pod číslom 82378/2024/O-IU/KM mi bola doručená žiadosť o súhlas s
umiestnením a realizáciou stavby v rámci investičnej akcie „Krivany - preložka zhýbky pri SVP" a to v súvislosti
so záberom stavby do pozemku vedenom v kat. území Ďačov v registri KN-E parc. č. 1576.
Ako podielový spoluvlastník uvedenej parcely nesúhlasím s umiestnením a realizáciou vodnej stavby bez
predchádzajúceho majetkovo právneho vysporiadania časti vyššie uvedeného pozemku pod vodnou stavbou.
Vzhľadom na uvedené nesúhlasím s vydaním stavebného povolenia pred usporiadaním majetkovo-právnych
vzťahov k predmetnej parcele a žiadam stavebníka o zabezpečenie vysporiadania formou odkúpenia alebo prenájmu
môjho spoluvlastníckeho podielu, prípadne inej finančnej náhrady za obmedzenie využívania nehnuteľnosti.
2. Dňa 28.03.2025 bolo emailom doručené vyjadrenie Mgr. Jany Jahodovej, ktorá Okresnému úradu Sabinov, odbor
starostlivosti o životné prostredie oznamuje, že s návrhom VVS, a.s prezentovaným telefonicky dňa 28.03.2025
OU-SB-OSZP-2025/000084-0003250/2025
6 / 7
nesúhlasí, t.j. „nesúhlasím s realizáciou stavby pokiaľ nebude pred vydaním rozhodnutia uzatvorená zmluva o
budúcej zmluve s VVS. a.s.“.
Okresný úrad Sabinov, odbor starostlivosti o životné prostredie, štátna vodná správa vyššie uvedené námietky
zamieta z nasledujúcich dôvodov:
Predmetná stavba je nevyhnutná z dôvodu, že skupinový vodovod DN 350 mm Vyšný Slavkov – Prešov je v úseku
medzi PK Krivany a PK Lipany, v km 17,540 v havarijnom stave. Vo vodnom toku Torysa je v riečnom km 95,061
na rozhraní k.ú. Lipany a k.ú Ďačov potrubie obnažené a môže dôjsť k je ho poškodeniu. Toto potrubie je strategicky
významné, nakoľko zabezpečuje prívod pitnej vody z hlavného prameňa Vyšný Slavkov do Prešova a do obcí v
šarišskom regióne.
Podľa § 2 písm. a) zákona č. 442/2002 Z.z. o verejných vodovodoch a verejných kanalizáciách a o zmene a doplnení
zákona č. 276/2001 Z.z. o regulácii v sieťových odvetviach, verejným vodovodom sa rozumie súbor objektov a
zariadení slúžiacich verejnej potrebe, umožňujúcich hromadné zásobovanie obyvateľstva a iných odberateľov pitnou
vodou.
Ďalej chceme poukázať na povinnosti vlastníka verejného vodovodu uvedené v § 15 zákona č. 442/2002 Z.z., v
ktorom sa okrem iného uvádza, že vlastník verejného vodovodu v tomto prípade VVS, a.s. Košice, je povinný
zabezpečiť nepretržitú dodávku pitnej vody, taktiež je zodpovedný za technický stav vodovodnej siete a v prípade
poškodenia vodovodného potrubia by tieto povinnosti neboli splnené a došlo by k prerušeniu dodávky pitnej vody
do veľkej oblasti.
V neposlednom rade chceme poukázať aj na to, že predmetná stavba sa nachádza mimo zastavaného územia a podľa
§ 26 ods. 8 zákona č. 364/2004 o vodách a o zmene zákona Slovenskej národnej rady č. 372/1990 Zb. o priestupkoch
v znení neskorších predpisov (vodný zákon) „Pri povoľovaní výstavby vodovodného potrubia verejného vodovodu
alebo stokovej siete verejnej kanalizácie mimo zastavaného územia obce orgán štátnej vodnej správy rozhodne
o podmienkach, za akých ich možno uskutočniť a prevádzkovať na cudzom pozemku; oprávnenia stavebníka na
uskutočnenie vodnej stavby vznikajú nadobudnutím právoplatnosti takéhoto rozhodnutia. K vodnej stavbe povolenej
podľa predchádzajúcej vety sa vymedzuje pásmo ochrany vodovodného potrubia verejného vodovodu alebo potrubia
stokovej siete verejnej kanalizácie podľa osobitného predpisu37a) na základe umiestnenia vodnej stavby podľa
podmienok územného rozhodnutia. Vodná stavba a pásmo ochrany vodnej stavby podľa tohto odseku a povinnosti
s nimi súvisiace37a) sú vecné bremená spojené s vlastníctvom pozemku.“
Podľa vyššie spomenutého § 26 ods. 8 zákona č. 364/2004 o vodách je mimo zastavaného územia možno povoliť
výstavbu potrubia verejného vodovodu aj bez súhlasu vlastníka pozemku.
Tiež uvádzame, že stavba je podľa stanoviska obce Ďačov č. ĎA-2024/110-OCÚ-001 zo dňa 17.07.2024 v súlade
so záväznou časťou územno-plánovacej dokumentácie – Územného plánu obce Ďačov, a že na dotknutej parcele č.
KN-E 1576 v k.ú. Ďačov, ktorej p. Jana Jahodová je spoluvlastníčka sa už potrubie verejného vodovodu nachádza
a predmetnou stavbou nijako nedôjde k obmedzeniu užívania tohto pozemku na povrchu.
V zmysle § 33 ods. 2 zákona č. 71/1967 Zb. o správnom konaní (správny poriadok) v znení neskorších predpisov je
správny orgán povinný dať účastníkom konania a zúčastneným osobám možnosť, aby sa pred vydaním rozhodnutia
mohli vyjadriť k jeho podkladu i k spôsobu jeho zistenia, prípadne navrhnúť jeho doplnenie. Na základe uvedeného
týmto listom orgán štátnej vodnej správy v y z ý v a účastníkov konania a zúčastnené osoby, aby sa vyjadrili k
doručeným podkladom rozhodnutia v lehote do 10 dní odo dňa doručenia tohto listu.
Do spisu môžete nazrieť na Okresnom úrade Sabinov, odbor starostlivosti o životné prostredie v čase úradných hodín.
Ak dotknutý účastník alebo orgán v určenej lehote neoznámi svoje stanovisko, má sa za to, že s vydaním stavebného
povolenia z hľadiska ním sledovaných záujmov súhlasí.
Ak sa dá niektorý z účastníkov konania zastupovať, predloží jeho zástupca písomnú plnú moc. Písomné plno
mocenstvo musí byť vlastnoručne podpísané splnomocniteľom a musí byť z neho zrejmá jeho vôľa, aby ho
zastupovala konkrétna osoba.
Podľa § 26 ods. 2 správneho poriadku toto oboznámenie má charakter verejnej vyhlášky a musí byť vyvesené po
dobu 15 dní na úradnej tabuli mesta Lipany, obce Ďačov a správneho orgánu.
Po zvesení verejnej vyhlášky, žiadame mesto Lipany a obec Ďačov, aby túto verejnú vyhlášku doručili na Okresný
úrad Sabinov, odbor starostlivosti o životné prostredie, prípadne potvrdenie o vyvesení verejnej vyhlášky a podaných
námietkach.
OU-SB-OSZP-2025/000084-0003250/2025
7 / 7
Vyvesené dňa:
Dátum / podpis
Zvesené dňa:
Dátum / podpis
PhDr. Iveta Sekeráková
vedúci
Informatívna poznámka - tento dokument bol vytvorený elektronicky
Rozdeľovník k číslu OU-SB-OSZP-2025/000084-023
Mesto Lipany, Krivianska 1, 082 71 Lipany
Obec Ďačov, Lipany nad Torysou 120/0
OU-SB-OSZP-2025/000084-0003250/2025
Identifikátor elektronického formulára: 50349287.Dolozka_o_autorizacii.sk, Jazyk: SK, Verzia: 1.4
Doložka o autorizácii
Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu
podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú
podrobnosti o spôsobe vyhotovenia a náležitostiach listinného rovnopisu elektronického úradného dokumentu.
Údaje elektronického dokumentu
Názov:
[ Oboznámenie s podkladmi rozhodnutia pred jeho vydaním a výzva na
vyjadrenie sa k podkladom rozhodnutia v správnom konaní - verejná vyhláška]
Identifikátor:
OU-SB-OSZP-2025/000084-0003250/2025
Autorizácia elektronického dokumentu
Dokument autorizoval:
Iveta Sekeráková
Oprávnenie:
1109 , podľa (§ 9 ods. 2 písm. a) zákona č. 272/2016 Z. z.
Zastúpená osoba:
Ministerstvo vnútra Slovenskej republiky
SK IČO 00151866
Spôsob autorizácie:
kvalifikovaný elektronický podpis vyhotovený s použitím mandátneho
certifikátu s pripojenou kvalifikovanou elektronickou časovou pečiatkou
Deklarovaný dátum a čas autorizácie:
05.05.2025 12:45:04 časové pásmo +02:00
Dátum a čas vystavenia kvalifikovanej časovej
pečiatky:
05.05.2025 12:45:18 časové pásmo +02:00
Označenie listov, na ktoré sa autorizácia vzťahuje:
OU-SB-OSZP-2025/000084-0003250/2025
Informácia o vyhotovení doložky o autorizácii
Doložku vyhotovil:
Daniel Urda
Funkcia alebo pracovné
zaradenie:
referent
Označenie orgánu verejnej moci:Okresný úrad Sabinov
IČO: 00151866
Dátum vytvorenia doložky:
05.05.2025
Podpis a pečiatka: