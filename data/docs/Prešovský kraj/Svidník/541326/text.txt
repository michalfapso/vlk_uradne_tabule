Okresný úrad Svidník
odbor starostlivosti o životné prostredie
úsek štátnej vodnej správy
Hrdinov 102, 089 01 Svidník

# VEREJNÁ VYHLÁŠKA

Váš list zo dňa: 6.5.2025
Naše číslo: OU-SK-OSZP-2025/002958-002
Vybavuje: Mgr. Bučková
Dátum: 14. 05. 2025

Vec
**„Kružlová – Vodovod, Rozšírenie verejného vodovodu, 2.etapa“**
– oznámenie o začatí kolaudačného konania spojeného s miestnym šetrením

Dňa 07.05.2025 bola na Okresnom úrade Svidník, odbore starostlivosti o ŽP zaevidovaná žiadosť obci Kružlová, Kružlová 8, 090 02 Kružlová na vydanie **kolaudačného rozhodnutia na vodnú stavbu: „Kružlová – Vodovod, Rozšírenie verejného vodovodu, 2.etapa“**, KN-C č. 173/1, 409/8 (KN-E č. 121/1, 1746), 1119 a 1155 v katastrálnom území (ďalej len „k. ú.“) Kružlová.

Povolenie na uskutočnenie predmetnej vodnej stavby bolo vydané Okresným úradom Svidník, odborom starostlivosti o životné prostredie rozhodnutím pod číslom OU-SK-OSZP-2019/005853-004 zo dňa 12.11.2019.

Okresný úrad Svidník, odbor starostlivosti o životné prostredie ako príslušný orgán štátnej správy starostlivosti o životné prostredie podľa ust. § 5 ods. 1 zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých zákonov v znení neskorších predpisov v nadväznosti na § 2 ods. 3 a § 3 ods. 1 písm. e) zákona č. 180/2013 Z. z. o organizácii miestnej štátnej správy a o zmene a doplnení niektorých zákonov v znení neskorších predpisov, ako príslušný orgán štátnej vodnej správy podľa § 61 písm. a) a § 71 ods. 1 vodného zákona, ako špecializovaný stavebný úrad podľa ustanovenia § 61 písm. c) vodného zákona a § 120 ods. 1 zákona č. 50/1976 Zb. o územnom plánovaní a stavebnom poriadku (stavebný zákon) v znení neskorších predpisov (ďalej len „stavebný zákon“), postupuje podľa § 80 stavebného zákona a § 18 ods. 3 zákona č. 71/1967 Zb. o správnom konaní v znení neskorších predpisov (ďalej len „správny poriadok“) nariad'uje:

v zmysle § 21 a § 38 správneho poriadku ústne pojednávanie spojené s miestnou ohliadkou na deň:
**16.06. 2025 pondelok/ o 10.00 hod**
so stretnutím účastníkov na Obecnom úrade v Kružlovej.

V stanovenom termíne možno nahliadnuť do podkladov pre rozhodnutie na Okresnom úrade Svidník, odbore starostlivosti o životné prostredie, Klientke centrum A, č. dv. 20, 21 (termín pre nahliadnutie je potrebné dohodnúť vopred telefonicky alebo mailom).

Účastníci konania a dotknuté orgány majú možnosť sa oboznámiť a vyjadriť sa ku podkladom rozhodnutia, k spôsobu ich zistenia, prípadne navrhnúť ich doplnenie najneskôr pri tomto konaní.

Na neskoršie podané pripomienky a námietky nebude orgán štátnej vodnej správy prihliadať. Stanoviská je možné doručiť aj elektronicky - elektronickým podaním s autorizáciou do elektronickej schránky tunajšieho úradu prostredníctvom ústredného portálu verejnej správy ([www.slovensko.sk](http://www.slovensko.sk)).

Ak sa nechá niektorý z účastníkov konania zastupovať, musí jeho zástupca predložiť písomnú plnú moc toho účastníka konania, ktorý sa nechá zastupovať.

Zároveň upozorňujeme, že Vašu neúčasť na kolaudačnom konaní budeme považovať za súhlas s uvedením predmetnej vodnej stavby do prevádzky.

Toto oznámenie má povahu verejnej vyhlášky podľa § 26 zákona správneho poriadku a musí byť zverejnené po dobu 15 dní na úradnej tabuli obce Kružlová alebo iným spôsobom v mieste obvyklým a na webovej stránke Okresného úradu Svidník. Posledný deň tejto lehoty je dňom doručenia oznámenia.

Ing. Iveta Sluťáková
vedúca odboru

Doručuje sa:
Účastníkom konania verejnou vyhláškou

Potvrdenie dátumu vyvesenia a zvesenia verejnej vyhlášky:

Okresný úrad Svidník
odbor starostlivosti o životné prostredie
Hrdinov 102
089 01 Svidník

Vyvesené dňa: 14. 05. 2025
(pečiatka, podpis)

Zvesené dňa:
(pečiatka, podpis)

---

**Telefón:**
+421/54 7863 158
+421/54 7863 169

**E-mail:**
michaela.buckova2@minv.sk

**Internet:**
[www.minv.sk](http://www.minv.sk)

**IČO:**
00151866