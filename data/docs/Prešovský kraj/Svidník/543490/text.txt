OKRESNÝ ÚRAD
SVIDNÍK

odbor starostlivosti o životné prostredie
Sov. hrdinov 102, 089 01 Svidník

Číslo: OU-SK-OSZP-2025/003667-005 Svidník 03. 06. 2025

# VEREJNÁ VYHLÁŠKA

## ROZHODNUTIE

Okresný úrad Svidník, odbor starostlivosti o životné prostredie ako príslušný orgán štátnej správy starostlivosti o životné prostredie podľa ust. § 5 ods. 1 zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých zákonov v znení neskorších predpisov v nadväznosti na § 2 ods. 3 a § 3 ods. 1 písm. e) zákona č. 180/2013 Z. z. o organizácii miestnej štátnej správy a o zmene a doplnení niektorých zákonov v znení neskorších predpisov, ako príslušný orgán štátnej vodnej správy podľa § 61 písm. a) a § 71 ods. 1 zákona č. 364/2004 Z. z. o vodách a o zmene zákona SNR č. 372/1990 Zb. o priestupkoch v znení neskorších predpisov (vodný zákon) v znení neskorších predpisov (ďalej len „vodný zákon“), ako špeciálny stavebný úrad podľa ustanovenia § 61 písm. b) vodného zákona a § 120 ods. 1 zákona č. 50/1976 Zb. o územnom plánovaní a stavebnom poriadku (stavebný zákon) v znení neskorších predpisov (ďalej len „stavebný zákon“), na základe návrhu Obce Stročín, 089 01 Svidník, na vydanie kolaudačného rozhodnutia na vodnú stavbu „Rozšírenie kanalizácie v obci Stročín“, po vykonanom kolaudačnom konaní podľa § 73 vodného zákona v spojitosti s § 77 stavebného zákona, rozhodol v súlade s ustanovením § 66 a § 47 zákona č. 71/1967 Zb. o správnom konaní (správny poriadok) v znení neskorších predpisov (ďalej len "správny poriadok") takto:

Podľa § 82 ods. 1 stavebného zákona a § 20 vyhlášky MŽP SR č. 453/2000 Z. z., ktorou sa vykonávajú niektoré ustanovenia stavebného zákona v spojení s ustanovením § 26 ods. 3 vodného zákona

povoľuje

pre žiadateľa: Obec Stročín, 089 01 Svidník
IČO: 00 330 990

užívanie vodnej stavby

**„Rozšírenie kanalizácie v obci Stročín“**

zrealizovanú na parcelách KN-C č. 442/2, 442/3 (KN-E č. 918/9) a KN-C č. 515/1 v katastrálnom území (ďalej len „k. ú.“) Stročín.

OU-SK-OSZP-2025/003667-0013197/2025-P001

Strana 2 rozhodnutia číslo OU-SK-OSZP-2025/001522-016

V súlade s ustanovením § 26 ods. 4 vodného zákona je toto povolenie súčasne kolaudačným rozhodnutím podľa ustanovenia § 76 ods. 1 stavebného zákona.

### A. Účel užívania stavby:

Užívanie predmetnej stavby zabezpečí spoľahlivé gravitačné odvádzanie splaškových odpadových vôd z lokality budúcej výstavby rodinných domov v tejto obci do existujúcej splaškovej kanalizácie obce a následnej ČOV.

### B. Podmienky pre užívanie stavby podľa § 26 ods. 2 vodného zákona a podľa § 82 ods. 1 stavebného zákona v súlade s § 20 písm. d) vyhl. MŽP SR č. 453/2000 Z. z., ktorou sa vykonávajú niektoré ustanovenia stavebného zákona, sú nasledovné:

-   a) Povolenie na užívanie stavby sa vzťahuje na stavebný objekt SO 01 - Stoka „AB-2“ o celkovej dĺžke 130,93 m zrealizovaná v rámci vodnej stavby „Rozšírenie kanalizácie v obci Stročín“.
-   b) Vodnú stavbu bude spravovať, prevádzkovať a udržiavať Východoslovenská vodárenská spoločnosť (ďalej len „VVS“) a. s., závod Svidník, t. j. oprávnená a odborne spôsobilá právnická osoba na základe § 4 a § 6 zákona č. 442/2002 Z. z. o verejných vodovodoch a verejných kanalizáciách v znení neskorších predpisov.
-   c) Prevádzku vodnej stavby zabezpečí v súlade so zákonom č. 442/2002 Z. z. o verejných vodovodoch a verejných kanalizáciách v znení neskorších predpisov, platnou STN a iných súvisiacich predpisov.
-   d) Stavebník po nadobudnutí právoplatnosti bezodkladne požiada o zriadenie vecného bremena na uvedenú stavbu, v prospech prevádzkovateľa verejnej kanalizácie pričom k žiadosti o zriadení vecného bremena je potrebné doložiť geometrický plán s vyznačením záberu vecného bremena na vyššie uvedené parcely.
-   e) Prevádzkovateľ stavby je povinný stavbu užívať len na povolené účely, na ktoré bola zrealizovaná, v súlade s prevádzkovým poriadkom.
-   f) Prevádzkovanie kolaudovanej stavby nesmie negatívne vplývať na okolité životné prostredie.
-   g) Stavbu a jej zariadenia je prevádzkovateľ povinný udržiavať v spôsobilom stave užívania.

### C. Toto kolaudačné rozhodnutie súčasne nadväzuje na:

-   Vodorávne rozhodnutie - povolenie na uskutočnenie vodnej stavby „Rozšírenie kanalizácie v obci Stročín“ vydané Okresným úradom Svidník, odborom starostlivosti o životné prostredie pod číslom OU-SK-OSZP-2023/004260-008 zo dňa 06. 09. 2023, ktoré nadobudlo právoplatnosť dňa 09.10.2023.

### D. Podmienky podľa § 82 ods. 2 stavebného zákona na zistenie nedostatkov:

-   V kolaudačnom konaní boli zistené drobné odchýlky od skutočného realizovania stavby.

### E. Rozhodnutie o námietkach účastníkov konania:

Strana 3 rozhodnutia číslo OU-SK-OSZP-2025/001522-016

V priebehu konania v súlade s § 33 ods. 2 správneho poriadku neboli vznesené námietky a pripomienky účastníkov konania, ktoré by bránili vydaniu tohto rozhodnutia.

## Odôvodnenie

Okresný úrad Svidník, odbor starostlivosti o životné prostredie dňa 25. 04. 2025 podala na Okresný úrad Svidník, odbor starostlivosti o životné prostredie návrh na vydanie kolaudačného rozhodnutia na vodnú stavbu „Rozšírenie kanalizácie v obci Stročín“, ktorá bola zrealizovaná na parcelách KN-C č. 442/2, 442/3 (KN-E č. 918/9) a KN-C č. 515/1 v k. ú. Stročín.

Predmetná stavba bola povolená rozhodnutím číslo OU-SK-OSZP-2023/004260-008 zo dňa 06. 09. 2023 vydaným Okresným úradom Svidník, odborom starostlivosti o životné prostredie.

K návrhu o vydanie kolaudačného rozhodnutia predložila obec Stročín nasledovné doklady:

-   Fotokópia povolenia na uskutočnenie vodnej stavby vydané Okresným úradom Svidník, odborom starostlivosti o životné prostredie, rozhodnutím číslo OU-SK-OSZP-2023/004260-008 zo dňa 06.09.2023;
-   Overená projektová dokumentácia „Rozšírenie kanalizácie v obci Stročín“ k stavebnému povoleniu - podľa projektu stavby, ktorý/á vypracoval Ing. Peter Leško, zodpovedný projektant Marián Pekarovič, aut. st. Ing., č. op.: 1323\*SP\*A2;
-   Stavebný denník k nahliadnutiu;
-   Vyjadrenie vlastníka štátnej správy odpadového hospodárstva č. OU-SK-OSZP-2023/003811-002 zo dňa 16.08.2023, ktorým bol žiadateľovi udelený súhlas z hľadiska odpadového hospodárstva na vydanie kolaudačného rozhodnutia na predmetnú stavbu;
-   Geodetický elaborát porealizačného zamerania pre uvedenú stavbu, ktorý vyhotovila GEODÉZIA M Stropkov, Ing. Bc. Radovan Motyka, Nám. SNP 538, 091 01 Stropkov;
-   Vyhlásenie o parametroch č. 0003/2018 zo dňa 16.10.2018 na výrobok: revízne kanalizačné šachty a uličné vpuste z polypropylénu D200, D315, D400 mm s hladkým alebo korugovaným nadzemným, ukončené polypropylénovým poklopom alebo teleskopom s liatinovým poklopom „A-D“;
-   Vyhlásenie o parametroch zo dňa 19.05.2014 na výrobok: rúry a tvarovky z nemäkčeného PVC-U D 110 až D500 mm, na beztlakové kanalizačné systémy uložené v zemi, spájané pryžovými tesniacimi krúžkami, SN4 a SN8;
-   Vyhlásenie o parametroch č. 2 zo dňa 23.3.2020 na výrobok: kanalizačné skruže a šachtové dná s príslušenstvom;
-   SK Certifikát o nemennosti parametrov podstatných vlastností stavebného výrobku č. SK04-ZSV-1119 zo dňa 27.07.2020 na výrobok: liatinové šachtové poklopy a vtokové mreže tried A15 až F900;
-   Protokol o skúške tesnosti č. 1/2025 zo dňa 14.02.2025;
-   Správa o skúške tesnosti a správa o prieskume č. 1/2025 zo dňa 03.04.2025 medzi zhotoviteľom stavby JANES STAV s.r.o., Stropkov a objednávateľom - obcou Stročín;
-   Výpis z LV č. 1 a LV č. 427.

OU-SK-OSZP-2025/003667-0013197/2025-P001

Strana 4 rozhodnutia číslo OU-SK-OSZP-2025/001522-016

Okresný úrad Svidník, odbor starostlivosti o životné prostredie oznámil začatie kolaudačného konania účastníkom konania a dotknutým orgánom listom pod číslom OU-SK-OSZP-2025/00003667-002 zo dňa 28. 04. 2025, ostatným účastníkom konania verejnou vyhláškou a súčasne nariadil ústne pojednávanie spojené s miestnou ohliadkou na deň 02. 06. 2025.

Z dôvodu, že týmto listom upozornil účastníkov konania a dotknutých orgánov, že majú možnosť oboznámiť sa s vyjadriť sa k podkladom rozhodnutia i k spôsobu jeho zistenia, prípadne navrhnúť jeho doplnenie a predložiť ďalšie návrhy, vyjadrenia a dôkazy a to najneskôr na tomto konaní, inak na ne nebude prihliadnuté. Do doby konania si však žiaden z účastníkov konania a dotknutých orgánov toto právo neuplatnil.

Predmetná kolaudácia sa týkala rozšírenia kanalizácie, kde bol skolaudovaný stavebný objekt: „SO 01 Stoka „AB-2“ o celkovej dĺžke 130,93 m kanalizačného potrubia PVC DN/OD 315 mm, 3 ks kanalizačnej šachty DN 1000 mm, 10 ks revíznych šácht a 21 m kanalizačnej prípojky PVC DN 150 mm.

Na základe kolaudačného zamerania bol spracovaný Geodetický elaborát pre uvedenú stavbu, ktorý vyhotovila GEODÉZIA M Stropkov, Ing. Bc. Radovan Motyka, Nám. SNP 538, 091 01 Stropkov zo dňa 03.04.2023 a bolo konštatované, že kanalizačné potrubie bolo zrealizované s malou odchýlkou oproti pôvodnej projektovej dokumentácii. Plánovaná dĺžka uvedená v PD bola 130 m a podľa porealizačného zamerania bola celková dĺžka kanalizačného potrubia 130,93 m.

Na kolaudačnom konaní boli konštatované drobné zmeny vodnej stavby oproti dokumentácii overenej v stavebnom konaní a vydanom vodoprávnom (stavebnom) rozhodnutí týkajúce sa celkovej dĺžky kanalizačného potrubia, ktoré je dlhšie o 0,93 m.

Nakoľko sa zmeny podstatne neodchyľujú od dokumentácie overenej príslušným úradom vo vodoprávnom konaní, spojili obe zmeny stavby s kolaudačným konaním.

Tieto zmeny boli povolené podľa § 81 ods. 4 stavebného zákona v tomto konaní, čím nevyžadovali osobitné konanie. Všetky zmeny vodnej stavby boli zakreslené do porealizačného zamerania stavby.

Na konaní sa do protokolu vyjadrila VVS, a.s. závod Svidník, kde po vydaní kolaudačného rozhodnutia je potrebné zo strany stavebníka požiadať o vypracovanie dodatku k zmluve č. 166/I/2019/Závod SK o prevádzkovaní verejnej časti kanalizácie, tak ako to bolo uvedené vo vyjadrení č. 65224/2023/O zo dňa 23.05.2023, ktoré bolo zakomponované do stavebného vodoprávneho povolenia.

Z priebehu ústneho pojednávania bol vyhotovený protokol zo dňa 02. 06. 2025, ktorý bol predložený a podpísaný všetkými prítomnými.

Žiadateľ predložil všetky požadované doklady v zmysle § 73 vodného zákona a § 8 Vyhlášky MŽP SR číslo 453/2000 Z. z. Pritomní účastníci konania nemali žiadne pripomienky k stavbe a súhlasili s jej uvedením do prevádzky.

Preto pri kolaudácii vodnej stavby neboli zistené skutočnosti, ktoré by znamenali ohrozenie zdravia a bezpečnosti osôb, riadneho nerušeného užívania stavby, vodohospodárskych ani iných záujmov a práv, rozhodol orgán štátnej vodnej správy tak, ako je uvedené vo výroku tohto rozhodnutia.

OU-SK-OSZP-2025/003667-0013197/2025-P001

Strana 5 rozhodnutia číslo OU-SK-OSZP-2025/001522-016

### Poplatky:

Poplatok za vydanie tohto rozhodnutia nebol stanovený, nakoľko je investor oslobodený od platenia správnych poplatkov v súlade so zákonom NR SR č. 145/1995 Z. z. o správnych poplatkoch v znení neskorších predpisov.

### Poučenie:

Podľa § 53 a § 54 zákona č. 71/1967 Zb. o správnom konaní (správny poriadok) v znení neskorších predpisov, možno proti tomuto rozhodnutiu podať odvolanie v lehote do 15 dní odo dňa doručenia tohto rozhodnutia. Odvolanie sa podáva na Okresný úrad Svidník, odbor starostlivosti o životné prostredie, Sov. hrdinov 102, 089 01 Svidník, ktorý rozhodnutie vydal.

Toto rozhodnutie je preskúmateľné súdom po vyčerpaní riadnych opravných prostriedkov a po nadobudnutí právoplatnosti.

Toto oznámenie rozhodnutia má povahu verejnej vyhlášky podľa § 26 správneho poriadku a musí byť zverejnené po dobu 15 dní na úradnej tabuli obce Stročín, alebo iným spôsobom v mieste obvyklým a na webovej stránke Okresného úradu Svidník. Posledný deň tejto lehoty je dňom doručenia rozhodnutia.

                                                            Ing. Iveta Sluťaková
                                                            vedúca odboru

### Doručuje sa:

-   Účastníkom konania verejnou vyhláškou

### Potvrdenie dátumu vyvesenia a zvesenia verejnej vyhlášky:

Vyvesené dňa :                                   Zvesené dňa :
(pečiatka, podpis)                                (pečiatka, podpis)

OU-SK-OSZP-2025/003667-0013197/2025-P001

## Doložka o autorizácii

Tento listinný rovnopis elektronického úradného dokumentu bol vyhotovený podľa vyhlášky č. 85/2018 Z. z. Úradu podpredsedu vlády Slovenskej republiky pre investície a informatizáciu z 12. marca 2018, ktorou sa ustanovujú podrobnosti o spôsobe vyhotovenia a náležitostiach listinného rovnopisu elektronického úradného dokumentu.

### Údaje elektronického dokumentu

| Názov         | Verejná vyhláška |
|---------------|------------------|
| Identifikátor | OU-SK-OSZP-2025/003667-0013197/2025 |

### Autorizácia elektronického dokumentu

| Dokument autorizoval                                                   | Iveta Sluťaková                                                                     |
|------------------------------------------------------------------------|-------------------------------------------------------------------------------------|
| Oprávnenie                                                             | § 109, Podľa § 9 ods. 2 písm. a) zákona č. 272/2016 Z. z.                             |
| Zastúpená osoba                                                        | Ministerstvo vnútra Slovenskej republiky SK IČO 00151866                             |
| Spôsob autorizácie                                                     | kvalifikovaný elektronický podpis vyhotovený s použitím mandátneho certifikátu s pripojenou kvalifikovanou elektronickou časovou pečiatkou |
| Deklarovaný dátum a čas autorizácie                                    | 04.06.2025 14:33:36 časové pásmo +02:00                                           |
| Dátum a čas vystavenia kvalifikovanej časovej pečiatky                 | 04.06.2025 14:34:47 časové pásmo +02:00                                           |

### Autorizácia elektronického dokumentu

| Dokument autorizoval                                                   | Iveta Sluťaková                                                                     |
|------------------------------------------------------------------------|-------------------------------------------------------------------------------------|
| Oprávnenie                                                             | § 109, Podľa § 9 ods. 2 písm. a) zákona č. 272/2016 Z. z.                             |
| Zastúpená osoba                                                        | Ministerstvo vnútra Slovenskej republiky SK IČO 00151866                             |
| Spôsob autorizácie                                                     | kvalifikovaný elektronický podpis vyhotovený s použitím mandátneho certifikátu s pripojenou kvalifikovanou elektronickou časovou pečiatkou |
| Deklarovaný dátum a čas autorizácie                                    | 04.06.2025 14:34:02 časové pásmo +02:00                                           |
| Dátum a čas vystavenia kvalifikovanej časovej pečiatky                 | 04.06.2025 14:35:29 časové pásmo +02:00                                           |

Identifikátor elektronického formulára: 50349287,Doložka_o_autorizacii.sk,Jazyk: SK,Verzia: 1.4