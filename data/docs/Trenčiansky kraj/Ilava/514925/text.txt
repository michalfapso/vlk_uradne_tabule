OKRESNÝ ÚRAD ILAVA 
ODBOR STAROSTLIVOSTI O ŽIVOTNÉ PROSTREDIE 
Mierové námestie 81/18, 019 01 Ilava 
č. z. : OU-IL-OSZP-2024/001070-002 CIE 
Vec: 
Oznámenie o začatí konania na úseku ochrany prírody a krajiny 
 
Oznamujeme Vám, že Okresný úrad Ilava, odbor starostlivosti o životné prostredie, ktorý je 
podľa ustanovení § 1 ods. 1 písm. c) a § 5 ods. 1 zákona č. 525/2003 Z. z. o štátnej správe 
starostlivosti o životné prostredie a o zmene a doplnení niektorých zákonov v znení zákona č. 
180/2013 Z. z. o organizácii miestnej štátnej správy a o zmene a doplnení niektorých zákonov 
a podľa ustanovení zákona č. 543/2002 Z. z. o ochrane prírody a krajiny v znení neskorších 
predpisov (ďalej len „zákon o ochrane prírody“), ako príslušný orgán štátnej správy ochrany 
prírody a krajiny začal správne konanie na základe žiadosti od právnickej osoby. 
 
           Predmetom žiadosti je vydanie súhlasu na výrub drevín podľa § 47 ods. 3 
zákona o ochrane prírody v nasledovnom rozsahu: krovitý porast Liesky obyčajnej 
o výmere 320 m ² ,  ktorý rastie na pozemku parc. č.  KN-E 6255/1  v k. ú. Malé Košecké 
Podhradie, okres Ilava (druh pozemku: orná pôda, umiestnený  mimo zastavaného územia 
obce). Na tomto území platí prvý stupeň ochrany podľa zákona o ochrane prírody.  
 
Dôvod výrubu: Povolenie potrebné pre územné konanie.   
Toto oznámenie o začatí správneho konania sa zverejňuje v zmysle § 82 ods. 7 zákona 
o ochrane prírody ako konanie, v ktorom môžu byť dotknuté záujmy chránené ustanoveniami 
vyššie uvedeného zákona. 
V súlade s § 82 ods. 3 zákona o ochrane prírody žiadame združenia s právnou subjektivitou 
o potvrdenie záujmu byť účastníkom konania do 5 pracovných dní od zverejnenia tohto 
oznámenia na Okresnom úrade Ilava, odbore starostlivosti o životné prostredie, Mierové 
námestie 81/18, 019 01 Ilava, alebo elektronicky na adresu Pavol.Ciernik@minv.sk  
 
Podľa § 19 ods. 1 zákona č. 71/1967 Zb. o správnom konaní (správny poriadok) v znení 
neskorších predpisov podanie vo veci samej urobené v elektronickej podobe bez autorizácie 
podľa osobitného predpisu o elektronickej podobe výkonu verejnej moci treba do troch 
pracovných dní doplniť v listinnej podobe, v elektronickej podobe autorizované podľa 
osobitného predpisu o elektronickej podobe výkonu verejnej moci, alebo ústne do zápisnice. 
 
 
 
Žiadosť doručená správnemu orgánu dňa: 05.06. 2024