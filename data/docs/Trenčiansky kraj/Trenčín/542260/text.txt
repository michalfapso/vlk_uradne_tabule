KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP3-2025/011048
009
0066875/2025
22.5.2025
hodnoverná elektronická
OKRESNÝ ÚRAD TRENČÍN
ODBOR STAROSTLIVOSTI O ŽIVOTNÉ PROSTREDIE
Hviezdoslavova 3, 911 01  Trenčín
____________________________________________________________________________________
Číslo spisu
OU-TN-OSZP3-2025/011048-009
Trenčín
21. 05. 2025
Rozhodnutie
podľa § 67 ods. 9 zákona NR SR č. 79/2015 Z. z. o odpadoch a o
zmene a doplnení niektorých zákonov v znení neskorších predpisov
VEREJNÁ VYHLÁŠKA
Popis konania / Účastníci konania
Rozhodnutie 
o 
tom, 
že 
vozidlo 
značky: 
VOLKSWAGEN 
GOLF, 
strieborná 
metalíza, 
VIN:
WVWZZZ1JZXB018939, bez EČV sa stáva starým vozidlom.
Výrok
Okresný úrad Trenčín, odbor starostlivosti o životné prostredie, oddelenie ochrany prírody a vybraných zložiek
životného prostredia, ako vecne a miestne príslušný orgán štátnej správy v odpadovom hospodárstve, v zmysle §1
a § 5 zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých
zákonov v znení neskorších predpisov, podľa § 108 ods. 1 písm. h) zákona NR SR č. 79/2015 Z. z. o odpadoch a
o zmene a doplnení niektorých zákonov v znení neskorších predpisov (ďalej len ,,zákon o odpadoch“) a na základe
vykonaného správneho konania podľa zákona č. 71/1967 Zb. o správnom konaní v znení neskorších predpisov (ďalej
len ,,správny poriadok“)
rozhodol
v súlade s ustanovením § 67 ods. 9 zákona o odpadoch, že vozidlo značky: VOLKSWAGEN GOLF, strieborná
metalíza, VIN: WVWZZZ1JZXB018939, bez EČV, kategórie M1 sa dňom právoplatnosti tohto rozhodnutia stáva
starým vozidlom.
Odôvodnenie
Okresnému úradu Trenčín, odboru starostlivosti o životné prostredie oddeleniu ochrany prírody a vybraných
zložiek životného prostredia (ďalej len ,,OU Trenčín“) bolo dňa 11. 02. 2025 doručené oznámenie od Mestského
hospodárstva a správy lesov, m.r.o., Trenčín, Soblahovská 65, 912 50 Trenčín, IČO: 37920413 (ďalej len ,,správca
cesty“, alebo ,,MHaSL“), že dňa 28. 01. 2025 správca cesty vykonal odstránenie motorového vozidla značky
Volkswagen Golf, bez EČV, VIN: WVWZZZ1JZXB018939 (ďalej len ,,Volkswagen Golf bez EČV“), kategórie
M1 z miestnej komunikácie na ulici Mládežnícka (parkovisko pri krytej plavárni) v Trenčíne, nakoľko ohrozovalo
životné prostredie.
Správca cesty vyzval držiteľa vozidla prostredníctvom verejnej vyhlášky, aby zabezpečil odstránenie predmetného
motorového vozidla, nakoľko ohrozovalo životné prostredie.
Držiteľ oznámenie neprevzal v termíne uloženia zásielky a v zákonom stanovenej lehote 60 dní od doručenia,
motorové vozidlo neodstránil z miestnej komunikácie na ulici Mládežnícka v Trenčíne.
Uvedené vozidlo bolo odstránené a umiestnené na určené parkovisko spoločnosťou KOLMAN s.r.o., Murgašova
1759/54, 018 41 Dubnica nad Váhom.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP3-2025/011048
009
0066875/2025
22.5.2025
hodnoverná elektronická
2 / 3
OU Trenčín požiadal listom č. OU-TN-OSZP3-2025/011048-002 zo dňa 17 03. 2025 správcu cesty o zaslanie
vysvetlenia a uvedenie dôvodov ako boli splnené ustanovenia § 67 ods. 2 a 3 - akým spôsobom vozidlo Volkswagen
Golf bez EČV poškodzovalo životné prostredie, čo malo za následok jeho umiestnenie správcom cesty na určené
parkovisko. Súčasne požiadal o zaslanie podkladov, ktoré majú význam pre konanie a rozhodnutie vo veci.
Dňa 21. 03. 2025 bola OU Trenčín doručená odpoveď v ktorej správca cesty uviedol, že vozidlo ,,dlhodobo stálo
na verejnom priestranstve bez EVČ a tým podľa zákona 8/2009 Z. z. o cestnej premávke a o zemne a doplnení
niektorých zákonov, podľa § 43 ods. 4 písm. c) a d) bolo splnené ustanovenie v zmysle zákona č.79/2015 Z. z. o
odpadoch, § 67 ods. 1 písm. a)“.
OU Trenčín dňa 31. 03. 2025 vykonal miestnu obhliadku osobného motorového vozidla značky Volkswagen Golf
bez EČV na určenom parkovisku spoločnosti KOLMAN s.r.o. v Dubnici nad Váhom. Vykonaním miestnej obhliadky
bolo zistené, že predmetné vozidlo je v zlom technickom stave, má poškodenú karosériu (poškriabaná, skorodovaná,
preliačená na bokoch, chýbala predná kapota), podhustené pneumatiky, rozbité zadné sklo, rozbité svetlá, interiér
vozidla je poškodený (poškriabaný, potrhané sedačky, odpadky vo vnútri...). Vzhľadom na zlý technický stav vozidla
správny orgán konštatoval, že vozidlo nie je spôsobilé na jazdu po verejných komunikáciách.
Dňa 01. 04. 2025 bolo OU Trenčín doručené oznámenie od správcu cesty, že držiteľ vozidla si zákonom stanovenej
lehote 30 dní (do 27.03.2025) vozidlo neprevzal určeného parkoviska.
Po upovedomení držiteľa vozidla značky Volkswagen Golf bolo bez EČV o umiestnení vozidla na určené parkovisko
správcom cesty si držiteľ vozidla uvedené vozidlo v zákonom stanovenej lehote neprevzal, nevykonal nápravu a
neumiestnil vozidlo tak, aby neohrozovalo životné prostredie, alebo nenarúšalo estetický vzhľad obce, či osobitne
chránenej časti prírody a krajiny.
Nakoľko predmetné vozidlo značky Volkswagen Golf bolo bez EČV, OU Trenčín požiadal Okresné riaditeľstvo
policajného zboru v Trenčíne, Okresný dopravný inšpektorát v Trenčíne, oddelenie bezpečnosti cestnej premávky
a dopravných evidencií, Inovecká 5, 911 42 Trenčín (ďalej len ,,dopravný inšpektorát Trenčín“) o poskytnutie
informácií z evidencie vozidiel vo veci určenia vlastníka/držiteľa predmetného vozidla na základe vyššie uvedených
dostupných informácii.
Dňa 22. 04. 2025 bolo OU Trenčín doručené oznámenie od dopravného inšpektorátu Trenčín, v ktorom je uvedené,
že vozidlo Volkswagen Golf bez EČV, VIN: WVWZZZ1JZXB018939, striebornej metalízy, kategórie M1 sa v
evidencii EVO MV SR nenachádza - neexistuje.
Držiteľa ani vlastníka vozidla, ktorý nie je držiteľom tohto vozidla nepodarilo jednoznačne určiť ani zisťovaním
s pomocou orgánu Policajného zboru z dôvodu, že to neumožňuje evidenčné číslo vozidla, ani identifikačné číslo
vozidla - VIN.
Vzhľadom k tomu, že všetci účastníci konania alebo ich pobyt nie sú konajúcemu správnemu orgánu známi, OU
Trenčín listom č.: OU-TN-OSZP3-2025/011048-007 zo dňa 23. 04. 2025 oznámil verejnou vyhláškou začatie
konania o určení, že vozidlo je starým vozidlom podľa § 67 ods. 9 zákona o odpadoch (odpadom).
Účastníci konania si v zákonom stanovenej lehote neuplatnili žiadne pripomienky a návrhy k veci.
Podľa § 67 ods. 9 zákona o odpadoch ,,ak sa držiteľa vozidla ani vlastníka vozidla, ktorý nie je držiteľom
tohto vozidla, nepodarilo jednoznačne určiť ani zisťovaním s pomocou orgánu Policajného zboru z dôvodu, že to
neumožňuje evidenčné číslo vozidla ani identifikačné číslo vozidla VIN, postup podľa odsekov 5 až 8 sa neuplatní
a príslušný orgán štátnej správy odpadového hospodárstva rozhodnutím určí, že vozidlo je starým vozidlom“.
Po uskutočnení zákonom predpísaných úkonov a preverení skutočného stavu veci v správnom konaní OU Trenčín
určil podľa § 67 ods. 9 zákona o odpadoch, že vozidlo sa stáva starým vozidlom.
Dňom právoplatnosti rozhodnutia o určení, že vozidlo je starým vozidlom, sa držiteľom starého vozidla podľa § 60
ods. 8 zákona o odpadoch stáva prevádzkovateľ určeného parkoviska v zmysle § 66 zákona o odpadoch a ten je
povinný ďalej s ním nakladať v zmysle § 14 ods. 1 písm. d) a § 63 zákona o odpadoch.
Na základe uvedených skutočností OU Trenčín rozhodol tak, ako je to uvedené vo výrokovej časti tohto rozhodnutia.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP3-2025/011048
009
0066875/2025
22.5.2025
hodnoverná elektronická
3 / 3
Poučenie
Proti tomuto rozhodnutiu je podľa § 53 a § 54 ods. 1 a 2 správneho poriadku možné podať odvolanie v lehote
15 dní odo dňa doručenia tohto rozhodnutia, na Okresný úrad Trenčín, odbor starostlivosti o životné prostredie,
Hviezdoslavova 3, 911 01 Trenčín. Toto rozhodnutie je možné preskúmať súdom po vyčerpaní riadnych opravných
prostriedkov.
Toto rozhodnutie sa doručuje podľa § 26 ods. 1 správneho poriadku formou verejnej vyhlášky a v zmysle § 67 ods. 2
správneho poriadku bude zverejnené, resp. vyvesené po dobu 15 dní na úradnej tabuli a webovej stránke správneho
organu (OU Trenčín) a mesta (Trenčín), z ktorej územia bolo vozidlo odstránené. Posledný deň vyvesenia je dňom
doručenia rozhodnutia neznámym účastníkom konania.
Vyvesené dňa:................................................. Zvesené dňa:.........................................................
Pečiatka, podpis:.............................................
Po uplynutí lehoty určenej na vyvesenie, žiadame mesto Trenčín túto verejnú vyhlášku zaslať späť na Okresný
úrad Trenčín, odbor starostlivosti o životné prostredie, oddelenie ochrany prírody a vybraných zložiek životného
prostredia, Hviezdoslavova 3, 911 01 Trenčín s vyznačením uvedených údajov.
Ing. Jana Hurajová
vedúca odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10126
Doručuje sa
Mesto Trenčín, Mierové nám. 2, 911 01  Trenčín, Slovenská republika
Kolman s.r.o., Murgašova , 018 41  Dubnica nad Váhom, Slovenská republika
Mestské hospodárstvo a správa lesov, m.r.o., Trenčín, Soblahovská 65, 912 50  Trenčín, Slovenská republika
Okresný úrad Trenčín, majetkovoprávny odbor, Hviezdoslavova 0/3, 911 01  Trenčín, Slovenská republika
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP3-2025/011048
009
0066875/2025
22.5.2025
hodnoverná elektronická
Elektronické podpisy
Registratúrne číslo záznamu:
0066875/2025
Vec: Rozhodnutie podľa § 67 ods. 9 zákona NR SR č. 79/2015 Z. z. o odpadoch a o zmene a doplnení niektorých zákonov 
v znení neskorších predpisov
Parafa
Dátum/čas
Meno
Pozícia
Org.útvar
Funkcia
V zast.
Zastúpil
Poznámka
Schválené
22.05.2025 
10:01
Hurajová Jana, Ing.
vedúci
OU-TN-
OSZP
vedúca odboru
Áno
Mrišová Martina, Ing.