KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP3-2025/015891
019
0075445/2025
9.6.2025
hodnoverná elektronická
OKRESNÝ ÚRAD TRENČÍN
ODBOR STAROSTLIVOSTI O ŽIVOTNÉ PROSTREDIE
Oddelenie ochrany prírody a vybraných zložiek životného prostredia
Hviezdoslavova 3, 911 01  Trenčín
____________________________________________________________________________________
Číslo spisu
OU-TN-OSZP3-2025/015891-019
Trenčín
06. 06. 2025
Rozhodnutie
VEREJNÁ VYHLÁŠKA
Povolenie na uskutočnenie vodnej stavby
Výrok
Okresný úrad Trenčín, odbor starostlivosti o životné prostredie, oddelenie ochrany prírody a vybraných zložiek
životného prostredia ako vecne a miestne príslušný orgán štátnej vodnej správy podľa ustanovení § 1 a § 5 zákona
č. 525/2003 Z. z. o štátnej správe starostlivosti o životné prostredie a o zmene a doplnení niektorých zákonov v
znení neskorších predpisov, podľa § 61 zákona č. 364/2004 Z. z. o vodách a o zmene zákona č. 372/1990 Zb. o
priestupkoch v znení neskorších predpisov (vodný zákon) v platnom znení a ako špeciálny stavebný úrad v zmysle
§ 120 zákona č. 50/1976 Zb. o územnom plánovaní a stavebnom poriadku (stavebný zákon) v znení neskorších
predpisov, po preskúmaní žiadosti stavebníka, ktorým je spoločnosť Dolné mesto, s.r.o., Grösslingova 4, Bratislava
a podľa výsledkov vodoprávneho konania v súlade so zák. č. 71/1967 Zb. o správnom konaní (správny poriadok)
v znení neskorších predpisov
p o v o ľ u j e
spoločnosti Dolné mesto, s.r.o., Grösslingova 4, Bratislava, IČO 56276702
I.
podľa § 26 vodného zákona v spojení s § 66 stavebného zákona uskutočniť vodnú stavbu „Trenčín – Dolné Mesto: SO
401 Predĺženie verejného vodovodu, SO 501 Predĺženie verejnej kanalizácie, SO 503 Dažďová kanalizácia, vsak“
na pozemkoch parc. č. KN-C 2508/428, 2509/1, 2509/2, 2509/3, 2509/19, 2509/21, 2509/22, 2509/24, 2509/25,
2509/26, 2510/8, 3433/1, 3440 v k. ú. Trenčín v tomto rozsahu:
SO 401 Predĺženie verejného vodovodu
Vodovodné potrubie HDPE DN150 v dĺžke 358 m, uložené v pieskovom lôžku s obsypom. Potrubie bude pripojené
na existujúci vodovod v ulici Soblahovská pomocou vloženia T-kusu 150/150/150. Potrubie bude na celej trase
opatrené signalizačným vodičom. Stavba je rozdelená na dve etapy 211 m a 147 m. Na konci potrubia prvej etapy
bude osadený trasový úzáver, na asi 30 m pred koncom potrubia druhej etapy bude osadený druhý trasový uzáver.
Potrubie bude ukončené zaslepovacou prírubou.
Stavba je verejným vodovodom v meste Trenčín.
SO 501 Predĺženie verejnej kanalizácie
Potrubie PP DN300 v dĺžke 238 m uložené v pieskovom lôžku s obsypom, pripojené na existujúcu kanalizáciu
v jestvujúcej šachte v ulici Soblahovská. Na potrubí bude osadených 8 revíznych kanalizačných šachiet DN1000.
Potrubie bude ukončené šachtou Š8. Súčasťou sú aj jednotlivé odbočenia pre prípojky k bytovým domom.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP3-2025/015891
019
0075445/2025
9.6.2025
hodnoverná elektronická
2 / 8
Stavba je verejnou kanalizáciou v meste Trenčín.
SO 503 Dažďová kanalizácia, vsak
Stavebný objekt je tvorený viacerými stokami z materiálu PP DN200, DN315. Kanalizácia je rozdelená na dve časti
– kanalizácia odvádzajúca vody z povrchového odtoku z parkovísk a spevnených plôch (označenie č. 1, 2, 2a, 3,
4, 5), kanalizácia odvádzajúca vody z povrchového odtoku zo striech jednotlivých bytových domov (označenie č.
6, 6.1, 7, 8, 9, 10, 11).
Dažďová kanalizácia zo spevnených plôch a parkovísk je predčistená v odlučovači ropných látok (ORL) s prietokom
125 litrov za sekundu s garantovaným znečistením v ukazovateli NEL 0,1 mg/l. Za ORL je navrhnutá prefabrikovaná
retenčná nádrž RN1 s objemom 40 m3 s regulovaným odtokom do retenčného jazierka s užitočným objemom 187
m3. Z jazierka pokračuje bezpečnostný prepad do vsakovacej šachty VRT1 DN1000 s hĺbkou 11 m.
Dažďová kanalizácia č. 6, 6.1, 7 zo striech bytových domov je zaústená do RN1. Na dažďovej kanalizácii sú
umiestnené 2 akumulačné nádrže s objemom 10 m3 každá, na opätovné využitie dažďovej vody.
Dažďová kanalizácia č. 8, 9, 10, 11 zo striech bytových domov je zaústená do prefabrikovanej retenčnej nádrže RN2
s objemom 65 m3 s regulovaným odtokom do vsakovacej šachty VRT2 DN1000 s hĺbkou 12,5 m. Na dažďovej
kanalizácii sú zároveň umiestnené 4 akumulačné nádrže s objemom 10 m3 každá, na opätovné využitie dažďovej
vody.
Stavba je areálovou kanalizáciou a slúži na odvádzanie vôd z povrchového odtoku do podzemných vôd.
Na uskutočnenie stavby sa určujú tieto záväzné podmienky a povinnosti:
A/ V š e o b e c n é u s t a n o v e n i a:
1. Stavebníkom bude spoločnosť Dolné mesto, s.r.o., Grösslingova 4, Bratislava, IČO 56276702.
2. Stavbu bude uskutočňovať zhotoviteľ určený verejným obstarávaním. Stavebník oznámi zhotoviteľa na Okresný
úrad Trenčín, odbor starostlivosti o životné prostredie do 15 dní od ukončenia verejného obstarávania.
3. Stavba bude ukončená do 24 mesiacov od jej začatia.
4. Nerozdielnou súčasťou tohto rozhodnutia je projektová dokumentácia stavby, ktorú vypracoval Ing. Zuzana
Lukáčová, autorizovaný stavebný inžinier, číslo osvedčenia 6851*I2. Jedna sada overenej projektovej dokumentácie
sa vracia stavebníkovi, druhá sa ukladá do vodohospodárskej evidencie.
5. Pri výstavbe musia byť dodržané všetky zákonné ustanovenia, príslušné technické normy, predpisy týkajúce sa
bezpečnosti práce a technických zariadení a je nutné dbať na ochranu a zdravie osôb na stavenisku.
6. Orgán štátnej vodnej správy môže zmeniť alebo zrušiť podmienky rozhodnutia v novom konaní, ak je to v záujme
ochrany vôd v zmysle § 73 ods. 12 vodného zákona.
B/ P l a t n o s ť p o v o l e n i a:
Povolenie na uskutočnenie vodnej stavby stráca platnosť, ak do dvoch rokov odo dňa nado¬budnutia právoplatnosti
tohto rozhodnutia nebude stavba začatá.
C/ P o v i n n o s t i s t a v e b n í k a:
1. Oznámiť orgánu štátnej vodnej správy začiatok a ukončenie stavebných prác.
2. Dodržať nariadenie vlády o minimálnych bezpečnostných a zdravotných požiadavkách na stavenisko.
3. Stavba bude uskutočňovaná podľa dokumentácie overenej orgánom štátnej vodnej správy. Prerokovať s orgánom
štátnej vodnej správy zmeny, ktoré by sa v priebehu stavby ukázali ako nutné a v značnej miere by menili technické
riešenie alebo majetkoprávne vzťahy vodoprávne prerokovanej projektovej dokumentácie.
4. Pred začatím stavby zabezpečiť v súlade s § 75 stavebného zákona vytýčenie stavby osobou oprávnenou
vykonávať geodetické a kartografické činnosti.
5. Výstavbou a prevádzkovaním stavby nesmie byť ohrozená kvalita podzemných a povrchových vôd v zmysle
vodného zákona.
6. Stavebník uhradí škody spôsobené pri výstavbe a prevádzke vodnej stavby v zmysle ustanovení Občianskeho
resp. Obchodného zákonníka.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP3-2025/015891
019
0075445/2025
9.6.2025
hodnoverná elektronická
3 / 8
7. Stavebník je povinný dbať, aby pri výstavbe neunikli do vôd nebezpečné látky a neohrozili ich akosť a zdravotnú
nezávadnosť.
8. Pri realizácii stavby rešpektovať STN 73 6005 Priestorová úprava vedení. V ich ochrannom pásme (1,5 m na
každú stranu s možnou odchýlkou ± 30 cm) treba uplatniť ručný výkop. Pred realizáciou zabezpečiť ich vytýčenie
a počas realizácie stavby rešpektovať ich ochranné pásmo.
9. Preukázateľne oboznámiť zamestnancov vykonávajúcich výkopové práce s vytýčenou a vyznačenou polohou
podzemných vedení a zariadení.
10. Každé kríženie a súbeh s inými inžinierskymi sieťami odsúhlasiť pred zásypom so správcom podzemných vedení.
Pred zásypom podzemných vedení zhutniť zeminu pod vedením, za¬bezpečiť obnovu krytia a označenia (zákrytové
dosky, fólie, markery).
11. Akékoľvek poškodenie podzemných inžinierskych sietí nahlásiť správcovi sietí.
12. Všetky odkryté podzemné vedenia riadne zabezpečiť proti poškodeniu.
13. Nad podzemnými inžinierskymi sieťami nezriaďovať skládky materiálu a stavebné dvory.
14. Rešpektovať všetky existujúce energetické zariadenia a ich ochranné pásma v zmysle zákona č. 251/2012 Z. z.
15. Začatie prác v ochrannom pásme plynárenských zariadení oznámiť zástupcovi prevádzkovateľa SPP Distribúcia
(SPP-D) najneskôr 7 dní pred zahájením stavebných prác.
16. Počas stavebných prác zabezpečiť prístupnosť plynárenských zariadení. Stavebník je po-vinný umožniť
zástupcovi SPP-D vstup na stavenisko a výkon kontroly realizácie činnosti v ochrannom pásme plynárenských
zariadení.
17. Zemné práce realizované v blízkosti plynovodov a prípojok realizovať ručne, NTL, STL min 1,5 m, VTL min.
4 m na každú stranu od plynovodov a prípojok, aby nedošlo k poškodeniu plynárenských zariadení.
18. Pri obnažení, krížení, pred obsypom a zásypom trasy, kde sa nachádzajú plynovodné zariadenia žiadame
prizvať pracovníka SPP-D ku kontrole prác pred zakrytím, či nedošlo k poškodeniu plynových sietí. Kontroly budú
zaznamenané do stavebného denníka.
19. Prístup k akýmkoľvek technologickým zariadeniam SPP-D nie je povolený a manipulácia s nimi je prísne
zakázaná, pokiaľ sa na tieto práce nevzťahuje vydané povolenie SPP-D.
20. Nerealizovať nad trasou plynovodu také terénne úpravy, ktoré by zmenili jeho doterajšie krytie a hĺbku uloženia,
v prípade zmeny úrovne terénu všetky zariadenia a poklopy plynárenských zariadení osadiť do novej úrovne terénu.
21. V prípade poškodenia izolácie alebo poruchy na zariadeniach v správe SPP-D, ktoré vznikli z titulu
vykonávaných prác, kontaktovať pracovníkov SPP-D.
22. Dodržať ustanovenia zákona o energetike, stavebného zákona a iných všeobecne záväzných právnych predpisov,
ako aj podmienky uvedené v Zápise z vytýčenia plynárenských zaria¬dení a taktiež ustanovenia Technických
pravidiel pre plyn (TPP) najmä TPP 70210.
23. Rešpektovať a zohľadniť existenciu plynárenských zariadení a/alebo ich ochranných a/alebo bezpečnostných
pásiem.
24. Dodržať pri súbehu a križovaní s plynárenskými zariadeniami minimálne odstupové vzdialenosti v zmysle STN
736005, TPP90601.
25. Rešpektovať všetky existujúce energetické zariadenia a ich ochranné pásma v zmysle zákona č. 251/2012 Z. z.
26. Neuskladňovať stavebný materiál na verejnom priestranstve bez povolenia Mesta Trenčín.
27. Začatie prác oznámiť vopred správcovi komunikácie a po ukončení prác komunikáciu zápisnične odovzdať.
28. V prípade znečistenia komunikácií zabezpečiť ich čistenie náležite poučenou osobou s označením osoby
vykonávajúcej práce na ceste. Zabezpečiť, aby v dôsledku stavebných prác nedošlo k zaneseniu resp. poškodeniu
odvodňovacieho systému komunikácií.
29. Výkopy v komunikácii a chodníkoch riadne označiť a zabezpečiť proti pádu chodcov a vozidiel.
30. Spracovať projekt organizácie dopravy počas prác (PD prenosného značenia...) a predložiť na odsúhlasenie ODI
Trenčín minimálne 30 dní pred plánovaným začatím stavebných prác.
31. Pred samotnou realizáciou prác v telese komunikácie požiadať príslušný cestný správny orgán o vydanie
povolenia na zvláštne užívanie cesty, uzávierku cestnej komunikácie a určenie prenosného dopravného značenia,
ktoré bude vopred odsúhlasené ORPZ SR – ODI Trenčín.
32. Akékoľvek zásahy do vodovodných potrubí v správe TVK, a.s., Trenčín musia realizovať len pracovníci uvedenej
spoločnosti.
33. Pre stavbu Predĺženie verejného vodovodu, Predĺženie verejnej kanalizácie bude určený technický dozor
prevádzkovateľa, ktorý musí odsúhlasiť obsypy potrubia, priestorové uloženie potrubia v ryhe, vrátane kríženia s
inými podzemnými sieťami. Technický dozor sa musí zúčastniť tlakových skúšok vodovodného potrubia a skúšok
tesnosti kanalizácie.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP3-2025/015891
019
0075445/2025
9.6.2025
hodnoverná elektronická
4 / 8
34. Podľa § 77 ods. 2 zákona o odpadoch je pôvodcom odpadu, ak ide o odpady vznikajúce pri stavebných prácach
a demolačných prácach vykonávaných v sídle alebo mieste podnikania, organizačnej zložke alebo v inom mieste
pôsobenia právnickej osoby právnická osoba, ktorej bolo vydané povolenie podľa zákona č. 50/1976 Zb. o územnom
plánovaní a stavebnom poriadku (stavebný zákon);
35. Pôvodca odpadu (stavebník) zodpovedá za nakladanie s odpadmi podľa zákona o odpadoch a plní povinnosti
podľa §14 zákona č. 79/2015 Z. z. – zákon o odpadoch (zaradenie odpadu, triedenie podľa druhov, zabezpečenie
spracovania odpadu v zmysle hierarchie odpadového hospodárstva, odovzdanie odpadov len osobe oprávnenej podľa
tohto zákona, evidencia, ohlasovanie údajov z evidencie atď.)
36. Pôvodca odpadu je povinný:
a) stavebné odpady a odpady z demolácií prednostne materiálovo zhodnotiť a výstup z recyklácie realizovaný
v mieste vzniku prednostne využiť pri svojej činnosti, ak to technické, ekonomické a organizačné podmienky
dovoľujú,
b) zabezpečiť pred vznikom odpadov odovzdávaných podľa § 14 ods. 1 písm. e) zákona o odpadoch (povinnosť
odovzdať odpady oprávnenej osobe) preukázateľný zmluvný vzťah o fyzickom nakladaní s nimi, uzatvorený
minimálne v rozsahu zmluvných podmienok stanovených podľa § 2 Vyhlášky č. 344/2022 MŽP SR o stavebných
odpadoch a odpadoch z demolácií,
c) zabezpečiť zhodnotenie a recykláciu stavebného odpadu a odpadu z demolácie vrátane spätného zasypávania ako
náhrady za iné materiály najmenej vo výške záväzných cieľov a limitov zhodnocovania a recyklácie ustanovených
v prílohe č. 3 časti VI druhom bode zákona o odpadoch pri stavbách nad 300 m² zastavanej plochy,
d) vykonávať selektívnu demoláciu postupmi ustanovenými Vyhláškou č. 344/2022 MŽP SR o stavebných odpadoch
a odpadoch z demolácií, pre nakladanie s odstránenými stavebnými materiálmi určenými na opätovné použitie,
vedľajšími produktmi a stavebnými a demolačnými odpadmi tak, aby bolo zaistené ich maximálne opätovné využitie
a recyklácia.
37. V prípade dočasného uloženia výkopovej zeminy mimo miesta jej vzniku je potrebné mať udelený súhlas na
skladovanie výkopovej zeminy pre pôvodcu odpadu podľa § 97 ods. 1 písm. u) zákona o odpadoch. Súhlas udeľuje
Okresný úrad Trenčín, odbor starostlivosti o životné prostredie, oddelenie štátnej správy vôd a vybraných zložiek
životného prostredia kraja (ďalej len „okresný úrad v sídle kraja“).
38. Pôvodca odpadu, ktorý plánuje využiť výkopovú zeminu na spätné zasypávanie mimo miesta jej vzniku, je
povinný požiadať príslušný orgán štátnej správy odpadového hospodárstva, ktorým je v tomto prípade okresný úrad
v sídle kraja, o súhlas podľa § 97 ods. 1 písm. s) zákona o odpadoch.
39. Zakazuje sa podľa § 13 písm. a), b) zákona o odpadoch uložiť, alebo ponechať odpad na inom mieste, ako na
mieste na to určenom, zhodnotiť, alebo zneškodniť odpad inak, ako v súlade s týmto zákonom.
40. Odpady, ktoré nie je možné opätovne použiť/recyklovať/zhodnotiť, držiteľ odpadov zneškodní na povolenej
skládke odpadov v súlade so zákonom o odpadoch a so všeobecne záväznými právnymi predpismi vydanými na
jeho vykonanie tak, aby nedošlo k znečisťovaniu životného prostredia.
41. Podľa § 99 ods. 1. písm. b) bod 5 zákona o odpadoch sa Okresný úrad Trenčín, odbor starostlivosti o životné
prostredie, ako orgán štátnej správy odpadového hospodárstva vyjadruje k dokumentácii v kolaudačnom konaní.
K žiadosti o vyjadrenie je potrebné predložiť právoplatné stavebné povolenie stavby, doklady o zhodnotení alebo
zneškodnení odpadov z predmetnej stavby, evidenciu vzniku odpadov z realizácie predmetnej stavby, odôvodnenie
nesúladu v naprojektovaných odpadoch (množstvách odpadov) a odpadoch (množstvách odpadov), ktoré reálne
vznikli pri realizácii predmetnej stavby. Tento doklad bude potvrdený podpisom zodpovednou osobou (pôvodcom
odpadov, projektantom, stavebným dozorom a pod.).
42. V prípade rozkopávky verejnej zelene je potrebný súhlas mesta. V prípade výskytu zelene je pri realizácii stavby
nutná jej ochrana v súlade s STN 837010. V prípade výrubu drevín postupovať v súlade s ustanovením § 47 zákona
o ochrane prírody.
43. Počas stavebných prác nesmie byť poškodená nadzemná alebo podzemná časť stromov a kríkov v zmysle STN
EN 83 7010. Jestvujúce stromy komplexne chrániť pred mechanickým poškodením. Trasa musí byť vedená najmenej
2,5 m od päty kmeňa stromov. Vo výnimočných prípadoch (výkop v koreňovom systéme) uplatniť ručný výkop,
prerušenie koreňov je dovolené v max. priemere 3 cm iba rezom, rez musí byť patrične zahladený a ošetrený.
44. Pri realizácii stavebnej činnosti je nevyhnutná regulácia rozširovania nepôvodných druhov rastlín a
odstraňovanie inváznych druhov rastlín v súlade so zákonom č. 150/2019 Z. z.
45. Najvyšší bod stavebných mechanizmov použitých pri realizácii stavby nesmie svojou najvyššou časťou prekročiť
výšku 25,0 m od úrovne pôvodného terénu bez predchádzajúceho súhlasu Dopravného úradu.
46. Stavebník písomne ohlási Dopravnému úradu a prevádzkovateľovi Letiska Trenčín minimálne 30 dní vopred
začatie stavby s predpokladaným termínom umiestnenia stavebných mechanizmov na stavenisko, s uvedením ich
typov a maximálnych výšok.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP3-2025/015891
019
0075445/2025
9.6.2025
hodnoverná elektronická
5 / 8
47. Nezriaďovať, neprevádzkovať a nepoužívať laserové zariadenia, ktorých úroveň vyžarovania by prevyšovala
hodnotu 50 nW na cm2, pričom žiarenie nesmie zapríčiniť vizuálne rušenie letovej posádky lietadla.
48. Vytvoriť časový priestor a podmienky na realizáciu archeologického výskumu, ktorý nariadil Krajský
pamiatkový úrad Trenčín (KPÚ) rozhodnutím č. PUSR-005098/2024, Z-PUSR-024500/2024.
49. Neukladať stavebný materiál na pobrežnom pozemku Lavičkového potoka. Práce vykonávať tak, aby nedošlo
k znečisteniu povrchových alebo podzemných vôd.
50. Splniť podmienky vyplývajúce z rozhodnutia EIA:
a) Pri výstavbe zamedziť prašnosti pravidelným čistením komunikácií a chodníkov a kropením prašných miest.
b) Stavebné práce sa budú vykonávať s použitím takých prostriedkov a technológií na zamedzenie zvýšenia
sekundárnej prašnosti počas realizácie napr. zakrytie sypkých materiálov, zákaz spaľovania materiálov.
c) Počas výstavby zabezpečiť čistenie automobilov pri výjazde zo staveniska na spevnenej nepriepustnej ploche, so
zachytením odpadových vôd a ich bezpečným zneškodnením.
d) Na ochranu horninového prostredia, podzemných vôd a povrchových vôd zabezpečiť dobrý technický stav
stavebných zariadení a mechanizmov. Prípadné úniky ropných, resp. iných nebezpečných látok pri výstavbe je
potrebné bezodkladne odstrániť.
51. Vyhotoviť geodetické zameranie stavby.
52. Po ukončení stavby podať návrh na uvedenie stavby do trvalého užívania a priložiť doklady v zmysle
vyhlášky č. 453/2000 Z. z. a podmienok v tomto povolení. Podmienkou pre vydanie kolaudačného rozhodnutia na
stavbu je aj zmluva o prevode vlastníctva verejného vodovodu a verejnej kanalizácie medzi vlastníkom stavby a
subjektom verejného práva (§ 3 zákona č. 442/2002 Z. z.) Vlastník verejného vodovodu a verejnej kanalizácie môže
prevádzkovať uvedenú stavby iba vtedy, ak spĺňa všetky podmienky vzťahujúce sa na prevádzkovateľa verejného
vodovodu a verejnej kanalizácie, inak je povinný zabezpečiť prevádzkovateľa, s ktorým si upraví vzájomné práva a
povinnosti v písomnej zmluve, ktorá je podmienkou pre vydanie kolaudačného rozhodnutia.
D/ Rozhodnutie o námietkach účastníkov konania podľa § 66 zákona č. 50/1976 Zb. v znení neskorších právnych
predpisov: námietky neboli vznesené.
II.
osobitné užívanie vôd podľa § 21 ods. 1 písm. c) vodného zákona - vypúšťanie vôd z povrchového odtoku do
podzemných vôd za týchto podmienok:
1. Charakter vypúšťaných vôd:
Voda z povrchového odtoku zo spevnených plôch, parkovísk a striech bytových domov. Vody z parkovísk sú pred
vypustením predčistené v odlučovači ropných látok.
2. Spôsob vypúšťania:
Nepriamo, prostredníctvom vsakovacích šachiet VRT1 a VRT2.
3. Miesto vypúšťania:
Pozemok parc. č. KN-C 2509/1, 2508/428 v k. ú. Trenčín.
4. Kód a názov útvaru podzemných vôd:
SK1000500P Medzizrnové podzemné vody kvartérnych náplavov horného toku Váhu a jeho prítokov,
hydrogeologický rajón QM 038 – Kvartér Trenčianskej kotliny a priľahlé mezozoikum Trenčianskej vrchoviny a
jeho čiastkového rajónu VH-10.
5. Charakter vypúšťania vôd:
Diskontinuálny. Vypúšťanie nastáva iba v prípade dažďov.
6. Množstvo vypúšťaných vôd:
Množstvo vypúšťaných vôd z povrchového odtoku sa neurčuje. Celkové maximálne množstvo zrážok (15 min) bolo
výpočtom stanovené na Q = 173,84 litrov za sekundu a 61,75 litrov za sekundu. Časť týchto vôd je zachytená v
akumulačných nádržiach RN3.
7. Limitné hodnoty znečistenia:
V súlade s § 9 ods. 3 nariadenia vlády č. 269/2010 Z. z. sa limitné hodnoty znečistenia neurčujú.
8. Časová platnosť povolenia:
Povolenie je časovo obmedzené a platí do 31.05.2035.
V súlade s § 24 vodného zákona, orgán štátnej vodnej správy zmení alebo zruší vydané povolenie na osobitné
užívanie vôd, ak dôjde k zmene podmienok rozhodujúcich na vydanie povolenia.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP3-2025/015891
019
0075445/2025
9.6.2025
hodnoverná elektronická
6 / 8
V prípade, že dôjde k zmene vlastníctva stavby, spojenej s osobitným užívaním vôd, je ďalší nadobúdateľ stavby
povinný oznámiť tieto skutočnosti orgánu štátnej vodnej správy do 2 mesiacov odo dňa prevodu vlastníctva.
Odôvodnenie
Stavebník, RV3, s. r. o., Grösslingova 4, Bratislava, podal dňa 24.02.2025 žiadosť na vydanie stavebného povolenia
na stavbu „Trenčín – Dolné Mesto: SO 401 Predĺženie verejného vodovodu, SO 501 Predĺženie verejnej kanalizácie,
SO 503 Dažďová kanalizácia, vsak“. Zároveň stavebník požiadal o osobitné užívanie vôd – vypúšťanie vôd
z povrchového odtoku do podzemných vôd. Stavebník podanie priebežne dopĺňal dňa 27.2.2025, 18.3.2025,
20.3.2025, 9.4.2025, 11.4.2025. Dňa 17.4.2025 správny orgán oznámil v súlade s § 61 ods. 1 stavebného zákona
začatie stavebného konania na povolenie vodnej stavby a podľa § 18 zák. č. 71/1967 Zb. o správnom konaní v
znení neskorších predpisov začatie vodoprávneho konania na osobitné užívanie vôd - vypúšťanie vôd z povrchového
odtoku do podzemných vôd. . Z dôvodu líniovej stavby bolo oznámenie v súlade s § 61 ods. 4 stavebného zákona
doručované verejnou vyhláškou. V oznámení určil lehotu, v ktorej sa účastníci konania a dotknuté orgány môžu
vyjadriť k podkladom rozhodnutia a podať námietky. V stanovenom termíne neboli predložené žiadne námietky.
Dňa 5.6.2025 oznámila spoločnosť Dolné mesto, s.r.o., Grösslingova 4, Bratislava, IČO 56276702, že došlo k
nadbudnutiu účinnosti premeny v zmysle zákona č. 309/2023 Z. z. o premenách obchodných spoločností a družstiev.
Dňom účinnosti imanie rozdeľovanej spoločnosti určené v projekte premeny prechádza na nástupnícku spoločnosť.
Práva a povinnosti prešli zo spoločnosti RV3, s.r.o. na spoločnosť Dolné mesto, s.r.o. Podľa § 2 ods. 17, písm. f), bod 1
„Na účely tohto zákona sa rozumie nástupníckou spoločnosťou pri odštiepení spoločnosť alebo spoločnosti, na ktoré
prechádza časť imania rozdeľovanej spoločnosti“. Nová spoločnosť sa stala vlastníkom pozemkov, ktoré vlastnila
spoločnosť RV3, s.r.o., na ktorých sa bude realizovať povoľovaná stavba. Z uvedeného dôvodu, spoločnosť Dolné
mesto, s.r.o. žiada, aby stavebné povolenie bolo vydané na nástupnícku spoločnosť Dolné mesto, s.r.o., Grösslingova
4, Bratislava, IČO 56276702. Zároveň predložila zmluvu o postúpení práv a povinností vyplývajúcich z už vydaných
stavebných povolení, ktoré sa týkajú stavby „Dolné mesto“.
Projekt stavby rieši vybudovanie predĺženia verejného vodovodu a verejnej kanalizácie do lokality, ktorá bude
využitá pre výstavbu bytových domov. Zároveň je v projekte riešené odvádzanie vôd z povrchového odtoku z územia.
Územné rozhodnutie vydalo Mesto Trenčín dňa 12.09.2024 pod č. MSÚTN-ÚSaŽP/2024/44879/105682/DUD. V
zmysle § 84 ods. 4 písm. a) zákona č. 25/2025 Z. z. na vybavenie podania doručeného príslušnému stavebnému
úradu do 31. marca 2025 sa použijú doterajšie predpisy v znení účinnom do 31. marca 2025 (zákon č. 50/197 Zb.)
Stavba „Trenčín – Dolné Mesto“ podliehala postupu podľa zákona č. 24/2006 Z. z. o posudzovaní vplyvov na
životné prostredie (podľa prílohy č 8 zákona, kapitola 9 – Infraštruktúra, pol. 16 – Projekty rozvoja obcí vrátane:
a) pozemných stavieb alebo ich súborov, ak nie sú uvedené v iných položkách tejto prílohy v zastavanom území od
10000 m2 podlahovej plochy, mimo zastavaného územia od 1000 m2 podlahovej plochy, b) statickej dopravy od
100 do 500 stojísk). Rozhodnutie v zisťovacom konaní vydal Okresný úrad Trenčín, odbor starostlivosti o životné
prostredie dňa 24.4.2024 pod č. OU-TN-OSZP3-2024/001075-031. Vzhľadom na uvedenú skutočnosť bola dňa
17.4.2025 zverejnená žiadosť stavebníka na úradnej tabuli správneho orgánu, ako aj na webovej stránke, s odkazom
o sprístupnení rozhodnutia č. OU-TN-OSZP3-2024/001075-031 na stránke https://www.enviroportal.sk/eia/detail/
trencin-dolne-mesto v súlade s postupom podľa § 58a, ods. 4 stavebného zákona. Zároveň bol uplatnený postup
podľa § 140c ods. 2 stavebného zákona.
Podľa § 120 ods. 2 stavebného zákona, špeciálne stavebné úrady postupujú podľa tohto zákona, pokiaľ osobitné
predpisy podľa odseku 1 neustanovujú inak; povoliť stavbu alebo jej zmenu možno len na základe záväzného
stanoviska podľa § 140b vydaného miestne príslušným stavebným úradom, ktorý overuje dodržanie podmienok
určených v územnom rozhodnutí. Ak sa územné rozhodnutie nevydáva, špeciálne stavebné úrady povolia
stavbu alebo jej zmenu len na základe záväzného stanoviska miestne príslušného orgánu územného plánovania,
ktorý overuje dodržania zastavovacích podmienok určených územným plánom zóny alebo súlad s priestorovým
usporiadaním územia a funkčným využívaním územia, ktoré je určené v územnom pláne obce. Záväzné stanovisko
podľa § 140b stavebného zákona vydalo Mesto Trenčín dňa 26.02.2025 pod č. MSÚTN-ÚSaŽP/2025/39858/12670/
bre. Dokumentácia je v súlade s územným rozhodnutím č. MSÚTN-ÚSaŽP/2024/44879/105682/DUD.
Správny orgán si zároveň zabezpečil stanovisko podľa § 140c stavebného zákona (stanovisko orgánu EIA č. OU-TN-
OSZP3-2025/026065-002). Orgán EIA uviedol, že návrh na vydanie stavebného povolenia na stavebné objekty SO
401, SO 501, SO503 je v súlade so zákonom č. 24/2006 Z. z., s rozhodnutím č. OU-TN-OSZP3-2024/001075-031 zo
dňa 24.04.2024 a jeho podmienkami. Všeobecné podmienky rozhodnutia EIA (zníženie prašnosti, dobrý technický
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP3-2025/015891
019
0075445/2025
9.6.2025
hodnoverná elektronická
7 / 8
stav mechanizmov...) sú uvedené ako podmienky tohto povolenia. Podmienky týkajúce sa nakladania s dažďovými
vodami stanovené v rozhodnutí EIA navrhovateľ zapracoval do PD – hĺbka studní (vsakovacích šachiet) je 11 resp.
12,5 m, rešpektované sú opatrenia vyplývajúce z HG posudku, regulovaný odtok je zabezpečený vybudovaním
retenčných nádrží s regulovaným odtokom, navrhnuté sú akumulačné nádrže na opätovné využitie dažďovej vody,
vody z parkovísk sú pred ich vypustením do podzemných vôd predčistené v ORL. Tieto podmienky, zapracované
do PD nie sú stanovené ako podmienky tohto povolenia, pretože už sú splnené. Ďalšie podmienky EIA sa týkajú
stavebných objektov, ktoré nie sú predmetom tohto povolenia a nie je možné ich kontrolovať pri kolaudácii vodnej
stavby (akustická štúdia, izolačná zeleň...) Tieto podmienky súvisia so stavebnými objektami povoľovanými iným
stavebným úradom, ktorý ich bude zároveň kontrolovať v kolaudačnom konaní. Uvedením príslušných podmienok
resp. uvedením, ako sa s nimi navrhovateľ vysporiadal v PD bol splnený § 38 ods. 6 zákona č. 24/2006 Z. z. o
posudzovaní vplyvov na životné prostredie (EIA).
Stavebník predložil ku konaniu doklady vyplývajúce zo stavebného zákona a vykonávacej vyhlášky: projektovú
dokumentáciu, súhlasy a vyjadrenia dotknutých orgánov. Jednotlivé stavebné pozemky sú vo vlastníctve stavebníka,
fyzických osôb a Mesta Trenčín. Stavebník predložil zmluvu o uzatvorení budúcej kúpnej zmluvy s fyzickými
osobami. S Mestom Trenčín stavebník uzatvoril zmluvu o budúcej kúpnej zmluve na stavebné objekty SO401 a
SO501. Rozhodnutie o trvalom odňatí poľnohospodárskej pôdy vydal Okresný úrad Trenčín, pozemkový a lesný
odbor dňa 10.03.2025 pod č. OU-TN-PLO1-2025/011262-004.
Správny orgán posúdil návrh podľa § 62 stavebného zákona a zistil, že realizáciou stavby nebude ohrozené
životné prostredie, stavba nie je v rozpore s verejným záujmom a vyhovuje všeobecným technickým požiadavkám
na výstavbu. Projektovú dokumentáciu overil autori-zovaný stavebný inžinier, ktorý zodpovedá v zmysle § 46
stavebného zákona za jej správnosť a úplnosť a zároveň aj za realizovateľnosť. Dokumentácia obsahuje požadované
údaje v zmysle stavebného zákona a vykonávacej vyhlášky. Mesto v zmysle § 36 ods. 7 písm. b) zákona č.
442/2002 Z. z. zabezpečuje rozvoj verejných vodovodov a verejných kanalizácií zodpovedajúci potrebám mesta.
Podľa záväzného stanoviska mesta zo dňa 27.12.2024, mesto súhlasí s navrhnutým riešením, povoľovaná stavba
je v súlade s obsahom záväznej časti územnoplánovacej dokumentácie – Zásady, regulatívy a limity technického
vybavenia – vodné hospodárstvo.
K stavbe sa vyjadrili: TVK, a.s., Trenčín, Mesto Trenčín, SPP distribúcia, a.s., Slovak Telekom, a.s., Krajský
pamiatkový úrad, Dopravný úrad, Okresný úrad Trenčín, Dopravný úrad. Stanoviská dotknutých orgánov sú
zapracované vo výrokovej časti rozhodnutia.
Stavebník predložil zmluvu (24/2025/TVK) vlastníkov prevádzkovo súvisiacich verejných vodovodov a zmluvu
(025/2025/TVK) vlastníkov prevádzkovo súvisiacich verejných kanalizácií, čím splnil podmienku § 26 ods. 4
vodného zákona – „Podmienkou vydania stavebného povolenia pre prevádzkovo súvisiaci verejný vodovod alebo
prevádzkovo súvisiacu verejnú kanalizáciu je písomná zmluva podľa osobitného predpisu“ (§ 15 ods. 5 zákona č.
442/2002 Z. z. a § 16 ods. 5 zákona č. 442/2002 Z. z.)
So stavbou dažďovej kanalizácie je spojené aj vypúšťanie vôd z povrchového odtoku do podzemných vôd.
Vypúšťanie bude prostredníctvom dvoch vsakovacích šachiet (vrtov VRT1, VRT2). Podľa hydrogeologického
posudku, ktorý vo februári 2024 vypracovala spoločnosť Envigeo, a.s., Banská Bystrica, vsakovacie šachty s hĺbkou
dosahujúcou terasové štrky sú vhodné na vsakovanie vôd z povrchového odtoku a podzemné vody VZ Soblahovská
nebudú týmto vsakovaním ovplyvňované. Navrhované retenčné nádrže (RN1, RN2, jazierko) vytvoria dostatočný
objem retencie na zachytenie 120 min. dažďa s postupným vypúšťaním do podzemných vôd. Časť objemu vôd
bude zachytená v akumulačných nádržiach s celkovým objemom 40 m3 a voda bude opätovne využívaná napr. na
polievanie zelene. Strechy bytových domov budú zelené, čím sa vytvoria podmienky na ďalšie zmenšenie objemu
vypúšťaných vôd. Vody z parkovísk budú pred vypúšťaním do podzemných vôd predčistené v odlučovači ropných
látok, čo je v súlade s podmienkami hydrogeologického posudku. Vsakovacie šachty budú realizované na miestach
zrealizovaných sond (S-8, S-11) v rámci IG prieskumu. Podkladom pre vydanie povolenia bolo aj stanovisko
Slovenského vodohospodárskeho podniku, š. p., č. SVP940/2025/2 zo dňa 07.03.2025. Stavebné práce nebudú
realizované v dotyku s vodným tokom.
Na základe výsledkov konania a predložených dokladov orgán štátnej vodnej správy zistil, že nie sú dôvody, ktoré
by bránili vydaniu povolenia na vodné stavby za podmienok určených v rozhodnutí a preto rozhodol tak, ako je
uvedené vo výrokovej časti tohto rozhodnutia.
Správny poplatok: V zmysle zákona č. 145/1995 Z. z. o správnych poplatkoch v znení neskorších predpisov bol
správny poplatok v sume 300,- eur uhradený bankovým prevodom (položka 60 písm. g) sadzobníka správnych
poplatkov).
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP3-2025/015891
019
0075445/2025
9.6.2025
hodnoverná elektronická
8 / 8
Poučenie
Proti tomuto rozhodnutiu je podľa § 53 zákona č. 71/1967 Zb. o správnom konaní v znení neskorších predpisov
možné podať odvolanie v lehote 15 dní odo dňa oznámenia rozhodnutia, na Okresný úrad Trenčín, odbor
starostlivosti o životné prostredie, Hviezdoslavova 3, 911 01 Trenčín. Toto rozhodnutie je po vyčerpaní riadnych
opravných prostriedkov preskúmateľné súdom.
V súlade s § 69 ods. 1 stavebného zákona, s prihliadnutím na § 73 ods. 6 vodného zákona, sa rozhodnutie oznamuje
verejnou vyhláškou (líniová stavba). Rozhodnutie bude vyvesené po dobu 15 dní na úradnej tabuli Okresného úradu,
15-ty deň vyvesenia sa považuje za deň oznámenia rozhodnutia. Rozhodnutie bude zároveň vyvesené aj na webovej
stránke úradu.
Mestu Trenčín sa ukladá povinnosť vyvesiť toto rozhodnutie na úradnej tabuli mesta spôsobom v mieste obvyklým
po dobu 15 dní. Mesto Trenčín vyzývame, aby po zvesení verejnej vyhlášky túto zaslal späť na Okresný úrad Trenčín,
odbor starostlivosti o životné prostredie s vyznačením príslušných dátumov vyvesenia a zvesenia.
Identifikovaní účastníci konania, ktorým sa doručuje oznámenie verejnou vyhláškou:
a. Vlastníci pozemku parc. č. 2508/428, 2509/1, 2509/2, 2509/3, 2509/19, 2509/21, 2509/22, 2509/24, 2509/25,
2509/26, 2510/8, 3433/1, 3440 v k. ú. Trenčín
b. Účastníci konania v konaní o posudzovaní vplyvov na životné prostredie
c. Vlastníci susedných pozemkov, prislúchajúcich k pozemkom uvedeným pod písm. a., ak ich vlastnícke alebo iné
práva k týmto pozemkom a stavbám na nich môžu byť stavebným povolením priamo dotknuté
d. Ing, Zuzana Lukáčová, i2f, s.r.o., Košice, projektant
Ing. Jana Hurajová
vedúca odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10126
Doručuje sa
Dolné mesto, s. r. o., Hroznová 2318, 911 05  Trenčín, Slovenská republika
Na vedomie
Trenčianske vodárne a kanalizácie, a.s. skratka obchodného mena: TVK a.s. Trenčín, Kožušnícka 4, 911 05 Trenčín 5
Krajský pamiatkový úrad Trenčín, K dolnej stanici 7282/20, 911 01 Trenčín 1
Dopravný úrad - divízia civilného letectva, Letisko M. R. Štefánika, 823 05 Bratislava
Ministerstvo obrany Slovenskej republiky, Kutuzovova 8, 832 47 Bratislava
SLOVENSKÝ VODOHOSPODÁRSKY PODNIK, štátny podnik, Povodie dolného Váhu, odštepný závod, Ivana
Krasku 3/834, 921 01 Piešťany 1
SPP-distribúcia, a.s., Mlynské Nivy 44/b, 825 19 Bratislava 25
Slovak Telekom, a.s., Bajkalská 28, 817 62 Bratislava 15
Orange Slovensko, a. s., Metodova 8, 821 08 Bratislava 2
Západoslovenská distribučná, a.s., Čulenova 6, 816 47 Bratislava 1
Mesto Trenčín, Mierové nám. 2, 911 01 Trenčín 1
Okresné riaditeľstvo Hasičského a záchranného zboru v Trenčíne, Jesenského, 911 01 Trenčín 1
Okresný úrad Trenčín, OCDPK, Hviezdoslavova 0/3, 911 01 Trenčín 1
Okresný úrad Trenčín, OSZP3 - OP, OH, Hviezdoslavova 0/3, 911 01 Trenčín 1
RV 3, s. r. o., Grösslingova 4, Bratislava-Staré Mesto, Bratislava I