KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/006225
004
0073575/2025
4.6.2025
hodnoverná elektronická
ODBOR STAROSTLIVOSTI O ŽIVOTNÉ PROSTREDIE
Oddelenie štátnej správy vôd a vybraných zložiek životného prostredia
kraja
Hviezdoslavova 3, 911  01  Trenčín
____________________________________________________________________________________
____________________________________________________________________________________
Telefón
+421327411671
E-mail
oszp.tn@minv.sk
Internet
www.minv.sk
IČO
00151866
•
•
Nová Merina, s. r. o.
Digital Park I, Einsteinova 21
851  01  Bratislava-Petržalka
Slovenská republika
•
•
Váš list číslo/zo dňa
Naše číslo
OU-TN-OSZP2-2025/006225-004
Vybavuje/linka
JUDr.Rajníček/kl.688
Trenčín
03. 06. 2025
Vec
„Polyfunkčný súbor Železničná“ – záväzné stanovisko podľa § 16a ods. 1 vodného zákona
Okresnému úradu Trenčín, odboru starostlivosti o životné prostredie, oddeleniu štátnej správy vôd a vybraných
zložiek životného prostredia kraja, Hviezdoslavova 3, 911 01 Trenčín (ďalej len „OÚ Trenčín“) bola dňa 20.12.2024
doručená žiadosť spoločnosti Nová Merina, s.r.o., Digital Park I, Einsteinova 21, 851 01 Bratislava, ktorá je
zastúpená spoločnosťou Stone Assets, s.r.o., Pred poľom1744/7A, 911 01 Trenčín (ďalej „žiadateľ“) o vydanie
záväzného stanoviska podľa § 16a ods. 1 zákona č. 364/2004 Z. z. o vodách a o zmene zákona Slovenskej národnej
rady č. 372/1990 Zb. o priestupkoch v znení neskorších predpisov (vodný zákon) v platnom znení (ďalej „vodný
zákon“), či sa pred povolením stavby/činnosti „Polyfunkčný súbor Železničná“ (ďalej „stavba/činnosť) vyžaduje
výnimka.
Žiadateľ predložil dokumentáciu pre územné rozhodnutie stavby „Polyfunkčný súbor Železničná“ Trenčín
vypracovanú v novembri 2024; generálny projektant SADOVSKY & ARCHITECTS, s.r.o., Sienkiewiczova 4, 811
09 Bratislava.
Predmetná žiadosť obsahovala aj hydrogeologický posudok vypracovaný spoločnosťou AQUAMIN, s.r.o., Pltnícka
8, 010 01 Žilina a Záverečnú správu z inžinierskogeologického a hydrogeologického prieskumu (2023) a Projekt
geologickej úlohy (2024), ktoré boli vypracované spoločnosťou GEOTEM, s. r. o., J.Kollára 849/12, 018 51 Nová
Dubnica.
Predmetom navrhovanej činnosti/stavby „Polyfunkčný súbor Železničná“ je realizácia polyfunkčného komplexu.
Nadzemná časť komplexu sa skladá z dvoch objektov. Prvý objekt je 5 až 7 podlažný dom s 5 sekciami, druhý objekt
je 11 poschodový dom, ktorý tvorí jedna sekcia. Oba domy majú spoločnú podzemnú časť – jednopodlažnú garáž.
Budovy majú primárne obytnú funkciu.
Predmetná činnosť/stavba bude situovaná v kú. Trenčín na parcelách registra C-KN vo vlastníctve investora
č. 1384/2, 1507/2, 1508/4, 1384/245, 1384/246, 1385/58, 1384/1, 1384/10, 1384/247, 1384/248. Výstavbou
navrhovanej činnosti/stavby budú dotknuté parcely registra C-KN č. 1480/5, 1384/243, 1384/58.
OÚ Trenčín v súlade s § 16a ods. 3 vodného zákona požiadal listom č. OU-TN-OSZP2-2025/006225-002 zo dňa
14.01.2025 poverenú osobu - Výskumný ústav vodného hospodárstva, Nábrežie arm. gen. L. Svobodu 5, 812 49
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/006225
004
0073575/2025
4.6.2025
hodnoverná elektronická
2 / 4
Bratislava (ďalej len „VÚVH“) o vydanie odborného stanoviska k navrhovanej činnosti, ktoré je podkladom pre
vydanie záväzného stanoviska OÚ Trenčín podľa § 16a ods. 1 vodného zákona.
Odborné stanovisko VÚVH bolo OÚ Trenčín doručené dňa 28.05.2025 listom č. RD1436/2025 zo dňa 22.05.2025
(ďalej „odborné stanovisko VÚVH“).
OÚ Trenčín ako vecne a miestne príslušný orgán štátnej vodnej správy podľa ustanovení § 1 ods.1 písm. b) a § 4
ods. 1 zákona č. 525/2003 Z. z. o štátnej správe starostlivosti o životné prostredie a o zmene a doplnení niektorých
zákonov v znení neskorších predpisov a ustanovení § 60 ods. 1 písm. i) vodného zákona vydáva k navrhovanej
činnosti/stavbe „Polyfunkčný súbor Železničná“ na základe projektovej dokumentácie
záväzné stanovisko
podľa § 16a ods. 1 vodného zákona:
Pre navrhovanú činnosť/stavbu „Polyfunkčný súbor Železničná“ sa pred povolením činnosti/stavby nevyžaduje
výnimka z environmentálnych cieľov podľa § 16 ods. 6 písm. b) vodného zákona.
Odôvodnenie záväzného stanoviska:
Rámcová smernica č. 2000/60/ES Európskeho parlamentu a rady z 23.októbra 2000, ktorou sa stanovuje rámec
pôsobnosti pre opatrenia spoločenstva v oblasti vodného hospodárstva – rámcová smernica o vode (ďalej „RSV“)
určuje pre útvary povrchovej vody a útvary podzemnej vody environmentálne ciele. Hlavným environmentálnym
cieľom RSV je dosiahnutie dobrého stavu vôd v spoločenstve do roku 2015 resp. 2021 najneskôr však do roku
2027 a zabránenie jeho zhoršovaniu. Členské štáty sa majú snažiť o dosiahnutie cieľa – aspoň dobrého stavu vôd,
definovaním a zavedením potrebných opatrení v rámci integrovaných programov opatrení, berúc do úvahy existujúce
požiadavky spoločenstva. Tam, kde dobrý stav vôd už existuje, mal by sa udržiavať.
V prípade nových infraštruktúrnych projektov nedosiahnutie úspechu pri dosahovaní dobrého stavu podzemnej
vody, dobrého ekologického stavu, prípadne dobrého ekologického potenciálu útvarov povrchovej vody, alebo
predchádzaní zhoršovania stavu útvarov povrchovej alebo podzemnej vody v dôsledku nových zmien fyzikálnych
vlastností útvaru povrchovej vody alebo zmien úrovne hladiny útvarov podzemnej vody, alebo keď sa nepodarí
zabrániť zhoršeniu stavu útvaru povrchovej vody z veľmi dobrého na dobrý v dôsledku nových trvalo udržateľných
rozvojových činností človeka sa nepovažuje za porušenie RSV, avšak len v tom prípade, ak sú splnené všetky
podmienky definované v článku 4.7 RSV.
Lokalita činnosti/stavby „Polyfunkčný súbor Železničná“ je situovaná v čiastkovom povodí Váhu. Dotýka sa
dvoch útvarov podzemnej vody, a to útvaru kvartérnych sedimentov SK1000500P Medzizrnové podzemné vody
kvartérnych náplavov horného toku Váhu a jeho prítokov a útvaru podzemnej vody predkvartérnych hornín
SK200120FK Puklinové a krasovo-puklinové podzemné vody severnej časti Považského Inovca.
Z hľadiska požiadaviek § 16 ods. 6 písm. b) vodného zákona bolo potrebné posúdiť, či realizácia činnosti/stavby
Polyfunkčný súbor Železničná“ nebude mať vplyv na zmenu hladiny útvarov podzemnej vody SK1000500P
Medzizrnové podzemné vody kvartérnych náplavov horného toku Váhu a jeho prítokov a SK200120FK Puklinové
a krasovo-puklinové podzemné vody severnej časti Považského Inovca.
Objekty navrhovanej činnosti/stavby, ktoré budú podľa odborného stanoviska VÚVH zasahovať do útvarov
podzemnej vody SK1000500P Medzizrnové podzemné vody kvartérnych náplavov horného toku Váhu a jeho
prítokov a SK200120FK Puklinové a krasovo-puklinové podzemné vody severnej časti Považského Inovca sú
nasledovné: SO 011 HTU, SO 101 Podzemná garáž, SO 207 Úžitkový vodovod - park, SO 233 Dažďová kanalizácia
a vsaky, cesty a priľahlé parkoviská, SO 234 Dažďová kanalizácia a vsaky, SO 235 Dažďová kanalizácia a vsaky,
Parkovisko P1.
Útvar podzemnej vody SK1000500P Medzizrnové podzemné vody kvartérnych náplavov horného toku Váhu a jeho
prítokov má plochu 1069,302 km2.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/006225
004
0073575/2025
4.6.2025
hodnoverná elektronická
3 / 4
Na základe hodnotenia stavu v rámci 3. cyklu plánov manažmentu povodí (Vodný plán Slovenska na roky 2022-2027,
Plán manažmentu správneho územia povodia Dunaja (2022) bol tento útvar klasifikovaný v dobrom kvantitatívnom
aj chemickom stave.
Útvar podzemnej vody SK200120FK Puklinové a krasovo - puklinové podzemné vody severnej časti Považského
Inovca bol vymedzený ako útvar predkvartérnych hornín s plochou 402,083 km2.
Na základe hodnotenia jeho stavu v rámci 3. cyklu plánov manažmentu povodí bol tento útvar klasifikovaný v
dobrom kvantitatívnom aj chemickom stave.
Predmetné posúdenie sa vzťahuje na obdobie realizácie činnosti/stavby „Polyfunkčný súbor Železničná“, po
ukončení realizácie, ako aj na obdobie počas jej prevádzky.
V zmysle hydrogeologickej rajonizácie sa predmetné územie nachádza v hydrogeologickom rajóne QM038 Kvartér
Trenčianskej kotliny a priľahlé mezozoikum Trenčianskej vrchoviny.
Navrhovaná činnosť sa má realizovať v kvartérnych fluviálnych sedimentoch, ktoré predstavujú najpriaznivejší a
najvýznamnejší hydrogeologický celok. Je v nich vytvorená súvislá nádrž podzemných vôd s voľnou hladinou.
Generalizovaný smer prúdenia podzemných vôd širšieho okolia lokality sleduje tok rieky Váh. Riešená lokalita
činnosti/stavby „Polyfunkčný súbor Železničná“ sa nachádza v území s vysokou zraniteľnosťou podzemných vôd.
Podľa odborného stanoviska VÚVH vrtmi V-1 až 4 bola overená hladina podzemnej vody úrovni 3,7 až 4,2 m pod
úrovňou terénu, t.j. v nadmorskej výške 208,65 m.n.m. až 208,15 m.n.m. Na základe starších dokumentovaných
prieskumov sa hladina podzemnej vody pohybovala od 2,7 do 5 m p.t.
K ovplyvneniu hladiny, režimu a kvality podzemných vôd v uvedených útvaroch podzemnej vody môže dôjsť
v prípade zásahu do zvodnenej vrstvy horninového prostredia, pri zakladaní stavebných objektov pod hladinu
podzemnej vody, ako aj pri realizácii a využívaní studne na zavlažovanie.
Podľa odborného stanoviska VÚVH možno konštatovať, že objekt podzemnej garáže bude situovaný nad hladinou
podzemnej vody, avšak nie je vylúčené, že pri extrémnych zrážkach a povodňovej hladine v rieke Váh, môže byť v
kontakte s podzemnou vodou. Očakávaný vplyv objektu na útvar podzemnej vody SK1000500P bude len zriedkavý
a nepatrný.
Objekt podzemných garáží bude podľa informácií od predstaviteľa investora, ktoré boli dodatočne zaslané VÚVH,
založený na pilótach rozličnej dĺžky od 6 – 12 m v závislosti od počtu podlaží hornej stavby.
Pilóty tak budú siahať do úrovne od 202,9 do 196,9 m n.m. z čoho vyplýva, že kratšie pilóty budú zasahovať len
do kvartérneho útvaru podzemnej vody SK1000500P, ale dlhšie pilóty (12 m) budú votknuté do predkvartérnych
hornín a teda budú zasahovať aj útvar podzemnej vody SK200120FK.
Dlhšie pilóty budú zasahovať aj do podložných hornín (dolomitov a slieňov), ktoré boli ale zhodnotené ako málo
priepustné až nepriepustné a taktiež budú zasahovať len do najvrchnejších častí útvaru, a teda pre podzemnú vodu
predkvartérneho útvaru SK200120FK realizácia pilót nebude predstavovať prakticky žiadne ovplyvnenie.
Nakoľko sa však navrhovaná činnosť bude realizovať v 2. ochrannom pásme vodárenského zdroja S - 1 Sihoť je
potrebné mať na pamäti, že akýkoľvek zásah do horninového prostredia zvyšuje potenciálnu možnosť znečistenia
podzemnej vody. Preto je nevyhnutné venovať pri všetkých činnostiach zvýšenú pozornosť riziku znečistenia
podzemnej vody a udržiavať dobrý technický stav všetkých mechanizmov, ktoré sa budú využívať pri zemných
prácach a zamedziť potenciálnemu prieniku akýchkoľvek znečisťujúcich látok do horninového prostredia alebo
priamo do podzemnej vody.
Možno očakávať, že hladina ako aj režim podzemných vôd kvartérneho útvaru SK1000500P nebudú počas realizácie
činnosti významne ovplyvnené.
Významné ovplyvnenie kvantitatívneho stavu a režimu útvaru podzemnej vody SK200120FK, ktorý je situovaný
(vertikálne) pod útvarom podzemnej vody SK1000500P, sa aj vzhľadom na rozsah a spôsob navrhovanej činnosti a
charakter overených podložných hornín (nízkej priepustnosti) realizáciou navrhovanej činnosť nepredpokladá.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/006225
004
0073575/2025
4.6.2025
hodnoverná elektronická
4 / 4
Významný vplyv prevádzky činnosti/stavby „Polyfunkčný súbor Železničná“ na zmenu režimu a hladiny podzemnej
vody v dotknutom útvare podzemnej vody SK1000500P Medzizrnové podzemné vody kvartérnych náplavov
horného toku Váhu a jeho prítokov ako celku sa podľa odborného stanoviska VÚVH nepredpokladá.
V blízkom okolí posudzovanej lokality sa podľa odborného stanoviska VÚVH nachádzajú viaceré environmentálne
záťaže. Najbližšie k lokalite (cca 700 m) v smere prúdenia podzemných vôd od navrhovanej činnosti je
environmentálna záťaž SK/EZ/TN/1571, na ktorej už bola ukončená sanácia. Ide o priemyselný areál so strojárskou
výrobou, kde kontaminácia mohla byť spôsobená vplyvom manipulácie s ropnými látkami a neutralizačnými
činidlami. Činnosť podmieňujúca vznik environmentálnej záťaže sa na lokalite vykonáva aj v súčasnosti, ale so
zmenšenou intenzitou.
VÚVH ako odborné vedecko-výskumné pracovisko vodného hospodárstva poverené ministrom životného prostredia
Slovenskej republiky výkonom vypracovania odborného stanoviska podľa § 16a ods. 3 vodného zákona na
základe vyššie uvedených predpokladov konštatuje, že činnosťou/stavbou „Polyfunkčný súbor Železničná“
nedôjde k nesplneniu environmentálnych cieľov v dotknutých vodných útvaroch. Upozorňuje však, že vzhľadom
na to, že navrhovaná činnosť/stavba „Polyfunkčný súbor Železničná“ sa nachádza v ochrannom pásme II.
stupňa vodárenského zdroja S-1 Sihoť, je potrebné zabezpečiť dôsledne zamedzenie prípadného znečistenia
podzemnej vody počas výstavby a prevádzky navrhovanej činnosti dostatočnými preventívnymi opatreniami,
vrátane monitorovania kvality podzemnej vody.
V súvislosti s vyššie uvedeným ochranným pásmom 2. stupňa vodárenského zdroja S- 1 Sihoť VÚVH súčasne
odporúča vybudovať monitorovací vrt, ktorým by sa v pravidelnom intervale (1-2x ročne) kontrolovala kvalita
vypúšťanej vody a účinnosť ORL.
Na základe uvedených skutočností sa pred povolením činnosti/stavby nevyžaduje výnimka z environmentálnych
cieľov podľa § 16 ods. 6 písm. b) vodného zákona.
Podľa § 73 ods. 21 vodného zákona je záväzné stanovisko podľa § 16a ods. 1 podkladom k vyjadreniu orgánu štátnej
vodnej správy v územnom konaní k činnosti; ak sa územné konanie pre činnosť nevyžaduje, záväzné stanovisko je
podkladom ku konaniu o povolení činnosti.
Toto záväzné stanovisko sa v súlade s § 16a ods. 5 vodného zákona zverejní na webovom sídle okresného úradu v
sídle kraja a na webovom sídle Ministerstva životného prostredia SR po dobu 30 dní.
Na vedomie
Stone Assets, s.r.o., Pred poľom 1744/7A, 911 01 Trenčín 1
Ing. Jana Hurajová
vedúca odboru
Informatívna poznámka - tento dokument bol vytvorený elektronicky
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-TN-OSZP2-2025/006225
004
0073575/2025
4.6.2025
hodnoverná elektronická
Elektronické podpisy
Registratúrne číslo záznamu:
0073575/2025
Vec: „Polyfunkčný súbor Železničná“ – záväzné stanovisko podľa § 16a ods. 1 vodného zákona
Parafa
Dátum/čas
Meno
Pozícia
Org.útvar
Funkcia
V zast.
Zastúpil
Poznámka
Schválené
04.06.2025 
08:33
Hurajová Jana, Ing.
vedúci
OU-TN-
OSZP
vedúca odboru
Nie