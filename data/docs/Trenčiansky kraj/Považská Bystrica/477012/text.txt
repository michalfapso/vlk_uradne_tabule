KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-PB-OSZP-2023/004476
025
0017863/2023
Externý odoslaný záznam
hodnoverná elektronická
OKRESNÝ ÚRAD POVAŽSKÁ BYSTRICA
ODBOR STAROSTLIVOSTI O ŽIVOTNÉ PROSTREDIE
Centrum 1/1, 017 01  Považská Bystrica
____________________________________________________________________________________
Číslo spisu
OU-PB-OSZP-2023/004476-025
Považská Bystrica
18. 04. 2023
Rozhodnutie
vydané v zisťovacom konaní
Popis konania / Účastníci konania
Zisťovacie konanie na základe oznámenia o strategickom dokumente ,,Zmena a doplnok č. 1 územného plánu obce
Papradno“/Obec Papradno, Papradno 315, 018 15 Papradno, IČO: 00 317 594
Výrok
Okresný úrad Považská Bystrica, odbor starostlivosti o životné prostredie, úsek posudzovania vplyvov na životné
prostredie ako príslušný orgán štátnej správy starostlivosti o životné prostredie v zmysle § 5 zákona č. 525/2003
Z. z. o štátnej správe starostlivosti o životné prostredie a o zmene a doplnení niektorých zákonov v spojení s § 56
písm. b) zákona č. 24/2006 Z. z. o posudzovaní vplyvov na životné prostredie a o zmene a doplnení niektorých
zákonov v znení neskorších predpisov (ďalej len ,,zákon“) vydáva podľa § 7 ods. 5 zákona na základe Oznámenia o
strategickom dokumente ,,Zmena a doplnok č. 1 územného plánu obce Papradno“, ktoré predložil obstarávateľ Obec
Papradno, Papradno 315, 018 15 Papradno, IČO: 00 317 594 po ukončení zisťovacieho konania toto rozhodnutie:
Strategický dokument ,,Zmena a doplnok č. 1 územného plánu obce Papradno“ obstarávateľa Obec Papradno,
Papradno 315, 018 15 Papradno, IČO: 00 317 594
sa nebude posudzovať
podľa zákona. Navrhovaný strategický dokument je možné prerokovať a schváliť podľa osobitných predpisov.
Odôvodnenie
Obstarávateľ Obec Papradno, Papradno 315, 018 15 Papradno (ďalej len ,,obstarávateľ“), zastúpená starostom obce
predložil Okresnému úradu Považská Bystrica, odboru starostlivosti o životné prostredie (ďalej len ,,tunajší úrad“)
podľa § 5 zákona dňa 08. 03. 2023 Oznámenie o strategickom dokumente ,,Zmena a doplnok č. 1 územného plánu
obce Papradno“. Oznámenie o strategickom dokumente svojimi parametrami podľa § 4 ods. 2 zákona podlieha
zisťovaciemu konaniu o posudzovaní vplyvov strategického dokumentu, ktoré tunajší úrad vykonal podľa § 7
zákona.
,,Zmena a doplnok č. 1 územného plánu obce Papradno“ je územnoplánovacia dokumentácia, ktorá je v zmysle
prílohy zákona strategickým dokumentom podliehajúcim zisťovaciemu konaniu o posudzovaní strategického
dokumentu.
V zmysle zákona č. 50/1976 Zb. o územnom plánovaní a stavebnom poriadku v znení neskorších predpisov
(stavebný zákon) ,,Zmena a doplnok č. 1 územného plánu obce Papradno“ stanoví zásady a regulatívy funkčného
využívania a priestorového usporiadania územia, prípustné, obmedzené a zakázané funkčné využívania plôch,
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-PB-OSZP-2023/004476
025
0017863/2023
Externý odoslaný záznam
hodnoverná elektronická
2 / 10
zásady regulatívy starostlivosti o životné prostredie, územného systému ekologickej stability krajiny, zásady a
regulatívy ochrany a využívania prírodných zdrojov, kultúrnych hodnôt a významných krajinných prvkov, zásady a
regulatívy občianskeho, dopravného a technického vybavenia územia obce.
Predmet strategického dokumentu: ,,Zmena a doplnok č. 1 územného plánu obce Papradno“
• BR8 – plochy a objekty rodinných domov na pozemku: KN – C par. č. 3221/13, 12 v k. ú. Papradno, výmera
plochy: 0,1756 ha,
• C1 – plochy a objekty technickej vybavenosti na pozemku: KN – E par. č. 2309, 2153, 2152, 2151, 2150/3, 2150/2,
2150/1, 2148, 2139, 2138, 2146 v k. ú. Papradno, výmera plochy: 0,4053 ha.
Hlavné ciele:
Hlavným cieľom územnoplánovacej dokumentácie je zabezpečiť územnoplánovací dokument ktorý:
• komplexne rieši priestorové usporiadanie a funkčné využívanie územia, určuje jeho zásady,
• navrhuje vecnú a časovú koordináciu činností ovplyvňujúcich životné prostredie, ekologickú stabilitu, kultúrno-
historické hodnoty územia, územný rozvoj a tvorbu krajiny v súlade s princípmi udržateľného rozvoja,
• vytvára predpoklady pre trvalý súlad všetkých činností v území s osobitým zreteľom na starostlivosti o
životné prostredie, dosiahnutie ekologickej rovnováhy a zabezpečenie udržateľného rozvoja, na šetrné využívanie
prírodných zdrojov a na zachovanie prírodných civilizačných a kultúrnych hodnôt,
• bude po schválení záväzným dokumentom pre obec, obyvateľov a ostatných účastníkov procesu povoľovania a
realizácie plánovaných zámerov územného rozvoja. Bude riešiť funkčné využitie územia a stanoví limity a regulatívy
pre jej rozvoj, stanoví plochy pre umiestnenie verejnoprospešných stavieb.
Obsah:
Obsah ,,Zmena a doplnok č. 1 územného plánu obce Papradno“ sa vypracuje podľa zákona č. 50/1976 Zb. o územnom
plánovaní a stavebnom poriadku v znení neskorších predpisov (stavebný zákon) a po obsahovej stránke v súlade s
Vyhláškou MŹP SR č. 55/2001 Z. z. o územnoplánovacích podkladoch a územnoplánovacej dokumentácií.
Dokumentácia pozostáva:
Textová časť
• Základné údaje
• Hlavné ciele riešenia územného plánu,
• Údaje o súlade riešenia so zadaním územného plánu,
• Spracovanie návrhu riešenia všetkých predmetných častí ÚPD
• Doplňujúce údaje, číselné údaje, tabuľky, prehľady, grafy,
• Záväzná časť – obsahuje návrh regulatívov územného rozvoja, formulovanie zásad usporiadania a funkčného
využívania územia formou regulatívov so záväznými pravidlami, ktoré stanovujú opatrenia v území, podmienky
využitia územia a umiestňovania stavieb.
Grafická časť
• Výkres širších vzťahov
• Komplexný urbanistický návrh –výrez z pôvodného UP + priesvitka
• Verejná dopravná vybavenosť – výrez z pôvodného UP + priesvitka
• Verejná technická vybavenosť – výrez z pôvodného UP + priesvitka
• Vyhodnotenie perspektívneho použitia poľnohospodárskej pôdy a lesných pozemkov na nepoľnohospodárske účely
– výrez z pôvodného UP + priestvitka
Uvažované variantné riešenia:
,,Zmena a doplnok č. 1 územného plánu obce Papradno“ sa v zmysle stavebného zákona vypracováva ako
nevariantná.
Vzťah k iným strategickým dokumentom:
Pri spracovaní ,,Zmena a doplnok č. 1 územného plánu obce Papradno“ boli využité nasledovné dokumenty:
• Územný plán regiónu Trenčianskeho kraja (ÚPN VÚC Trenčianskeho kraja), Zmeny a doplnky č. 1/2004 ÚPN
VÚC Trenčianskeho kraja, Zmeny a doplnky č. 2 ÚPN VÚC Trenčianskeho kraja, Zmeny a doplnky č. 3 ÚPN VÚC
Trenčianskeho kraja, ktoré sú pre Územný plán obce Papradno záväzným územnoplánovacím dokumentom.
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-PB-OSZP-2023/004476
025
0017863/2023
Externý odoslaný záznam
hodnoverná elektronická
3 / 10
• Program hospodárskeho a sociálneho rozvoja (PHSR) obce Papradno, pre obdobie 2015 – 2025.
• Pozemkové úpravy v k. ú. Papradno.
• Územný plán obce Papradno, schváleného OZ Papradno, dňa 21. 10. 2015, č. uznesenia 8/2015.
• R-ÚSES okresu Považská Bystrica 1994 a jeho aktualizácia z roku 2005.
• Platné územnoplánovacie dokumentácie okolitých obcí: Dolná Mariková, Horná Mariková, Hatné, Štiavnik,
Brvnište a Makov.
Základné údaje o predpokladaných vplyvoch strategického dokumentu na životné prostredie vrátane zdravia:
1. Požiadavky na vstupy
• Vstupom pre spracovanie Zmeny a doplnku č.1 Územného plánu obce Papradno, sú všetky podklady a informácie o
súčasnom stave podmienok v území, ktoré boli získané v rámci doplňujúcich prieskumných prác (§ 19b) stavebného
zákona) a príslušné ustanovenia právnych predpisov v oblasti ochrany prírody a tvorby krajiny, ochrany životného
prostredia a ochrany zdravia obyvateľstva a zhodnotenie všetkých dostupných relevantných údajov o predmetnom
území.
• Komplexné informácie o riešenom území : prírodné podmienky, priestorové usporiadanie a funkčné využitie
územia, aktualizované údaje demografického potenciálu, sociálnej infraštruktúry, hospodárskej základne, verejného
dopravného a technického vybavenia, všetky dostupné informácie a podklady ovplyvňujúce usporiadanie územia.
• Podklady a požiadavky orgánov štátnej správy, dotknutých správcov komunikácií, inžinierskej vybavenosti,
podnikateľských subjektov, občanov obce a zainteresovanej verejnosti.
• Aktualizované údaje v súvislosti s ochranou poľnohospodárskej pôdy a lesných pozemkov.
• Príslušné legislatívne predpisy v oblasti ochrany prírody a tvorby krajiny, ochrany životného prostredia a ochrany
zdravia obyvateľstva.
2. Údaje o výstupoch
Výstupom bude Zmena a doplnok č.1 územného plánu obce Papradno, vrátane verejnoprospešných stavieb a
Všeobecne záväzné nariadenie o záväzných častiach Zmeny a doplnku č.1 ÚPN-O Papradno.
3. Údaje o priamych a nepriamych vplyvoch na životné prostredie
Územnoplánovacia dokumentácia je priamym nástrojom na zlepšenie životného prostredia, dosiahnutie ekologickej
stability a zabezpečenie udržateľného rozvoja /§ 2, ods. 1, písm. j) stavebného zákona v spojitosti s ďalšími
písmenami cit. odseku/.
Úlohou územnoplánovacej dokumentácie je vytvorenie predpokladov pre súlad všetkých činností v území so
zreteľom na starostlivosť o životné prostredie, dosiahnutie ekologickej rovnováhy a zabezpečenie udržateľného
rozvoja. Priame a nepriame vplyvy na životné prostredie zo spracovanej Zmeny a doplnku č.1 ÚPN-O Papradno
nevyplývajú.
Priame vplyvy na životné prostredie:
• urbanistický rozvoj územia obce,
• rozšírenie zastavaného územia,
• nároky na nové trasy a zariadenia dopravy a technického vybavenia,
• zvýšená frekvencia dopravy v území,
• požiadavka na nepoľnohospodárske použitie poľnohospodárskej pôdy.
Nepriame vplyvy na životné prostredie:
• Nevyhnutný dosah urbanizovaného prostredia s navrhovaným funkčným využitím.
• Pri spracovaní územnoplánovacej dokumentácie sa bude citlivo pristupovať k riešenému územiu, budú stanovené
príslušné regulatívy na vylúčenie negatívnych vplyvov na životné prostredie v pôsobnosti a kompetencii územného
plánovania a opatrenia na eliminovanie možných dopadov na kvalitu životného prostredia.
• Predpokladá sa, že riešená zmena funkčného využitia územia určené Zmenou a doplnkom č.1 ÚPN-O Papradno
nebude negatívne vplývať na životné prostredie.
• Pri výstavbe na navrhovaných plochách sa nepredpokladá s plošným výrubom drevín, tento bude v prípade
nevyhnutného výrubu riešený jednotlivo, úbytok drevín bude kompenzovaný náhradnou výsadbou prevažne z
pôvodných druhov drevín.
• Úbytok zelene bude kompenzovaný výsadbou zelene pri výstavbe rodinných domov, resp. pri jednotlivých
stavebných aktivitách.
• Výmera úbytku PPF v súvislosti s realizáciou jednotlivých zámerov je uvedená v priloženej tabuľkovej prílohe.
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-PB-OSZP-2023/004476
025
0017863/2023
Externý odoslaný záznam
hodnoverná elektronická
4 / 10
4. Vplyv na zdravotný stav obyvateľstva
Vo väzbe na ciele spracovania Zmeny a doplnku č.1 ÚPN-O Papradno dokument predpokladá pozitívny nepriamy
vplyv na zdravie obyvateľov, ktorý spočíva v koncepčnom riešení územia obce na realizáciu objektov rodinných
domov a rekreačných objektov, zložiek a faktorov ovplyvňujúcich kvalitu životného prostredia, ekologickej
stability územia, ochrany poľnohospodárskej pôdy. Úlohou strategického dokumentu je vylúčiť negatívne vplyvy
na zdravotný stav obyvateľov, resp. stanoviť záväzné regulatívy ich eliminácie, strategický dokument nemá priame
negatívne účinky. Môžeme predpokladať, že má skôr pozitívny vplyv na obyvateľstvo.
5. Vplyvy na chránené územia
Riešené územie, na ktorom je navrhovaná zmena funkčného využitia nezasahuje do území chránených podľa zákona
č. 543/2002 Z. z. o ochrane prírody a krajiny. Pre tieto riešené územia platí prvý stupeň ochrany (§12 zák. č. 543/2002
Z.z.)
V katastrálnom území obce Papradno sa nachádzajú chránené územia a územia európskej sústavy chránených území
- NATURA 2000 :
• Chránená krajinná oblasť Kysuce
• Mokraď Pod Chrcholíncom, Mokraď Papradno
• Navrhované územia európskeho významu
◦ SKUEV 0641 Papradnianka
Územie s rozlohou 23,70 ha (z toho 23,70 ha v okrese Považská Bystrica) sa nachádza v katastrálnom území obce
Papradno. Jeho správcom je Správa CHKO Kysuce, platí v ňom 3. stupeň ochrany.
Zoznam biotopov, ktoré sú predmetom ochrany:
• 6430 Vlhkomilné vysokobylinné lemové spoločenstvá na poriečnych nivách od nížin do alpínskeho stupňa,
• 91E0 Lužné vŕbovo-topoľové a jelšové lesy.
Zoznam druhov, ktoré sú predmetom ochrany: kunka žltobruchá (Bombina variegata), hlaváč bieloplutvý (Cottus
gobio) a vydra riečna (Lutra lutra).
◦ SKUEV 0642 Javornícky hrebeň
Územie s rozlohou 1 356,54 ha (z toho cca 1 196,87 ha v okrese Považská Bystrica) sa nachádza v katastrálnom
území obcí Horná Mariková a Papradno. Jeho správcom je Správa CHKO Kysuce, platí v ňom 2. a 3. stupeň ochrany.
3. stupeň ochrany: ochranné pásmo rezervácie: územie do vzdialenosti 100 m okolo vonkajšieho obvodu NPR
2. stupeň ochrany: zostatok SKUEV (okrem NPR a ochranného pásma rezervácie)
Zoznam biotopov, ktoré sú predmetom ochrany:
• 6230 Kvetnaté vysokohorské a horské psicové porasty na silikátovom substráte,
• 91E0 Lužné vŕbovo-topoľové a jelšové lesy,
• 9110 Kyslomilné bukové lesy,
• 9180 Lipovo-javorové sutinové lesy,
• 9140 Javorovo-bukové horské lesy,
• 9130 Bukové a jedľové kvetnaté lesy,
• 6510 Nížinné a podhorské kosné lúky.
Zoznam druhov, ktoré sú predmetom ochrany: mlok karpatský (Triturus montandoni), kunka žltobruchá (Bombina
variegata), hlaváč bieloplutvý (Cottus gobio), fuzáč alpský (Rosalia alpina), roháč obyčajný (Lucanus cervus),
uchaňa čierna (Barbastella barbastellus), vlk dravý (Canis lupus), netopier obyčajný (Myotis myotis), netopier veľký
alebo netopier blythov (Myotis myotis), medveď hnedý (Ursus arctos), rys ostrovid (Lynx lynx) a ohniváčik veľký
(Lycaena dispar).
Prvky ÚSES v k. ú. Papradno:
• Nadregionálne biocentrum VEĽKÝ JAVORNÍK (1) - Reprezentatívne geoekosystémy: Javorník, Strigeľ – Hladná,
Podžiar, Podjavorník, Brusné-Orgoňova Kýčera, Galbov, Vlkov, Máčkovce
Charakteristika: mozaika spoločenstiev jedľových bučín a humóznych bukových javorín
Jadro: južné svahy Veľkého Javorníka, Adamkov, Vlkov
Genofondové plochy: 1,2,4,6,7,8,9.11,12,13,14
Ochranné lesy: s pôdoochrannou funkciou
Lesy osobitného určenia: pásmo emisného zaťaženia
Výstkyt bolševnika
Ekostabilizačné opatrenia:
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-PB-OSZP-2023/004476
025
0017863/2023
Externý odoslaný záznam
hodnoverná elektronická
5 / 10
• Prirodzené lesné spoločenstvá, lesný ekosystém, floristicky bohaté enklávy a lemy lesa pre zachovanie genofondu
vstavačovitých rastlín a podhorských amitocenóz.
• Zachovanie rastlinných spoločenstiev a chránených druhov je podmienené pravidelným odstraňovaním drevín,
starín pravidelným kosením.
• Systematická likvidácia porastu bolševnika obrovského min. 3x za rok mechanicky, chemicky v Manínskej doline.
• Regionálne biocentrum KYKUĽA (11) - Reprezentatívne geoekosystémy: Kykuľa, Podžiar (časť). Ekologicky
významné segmenty: Koškovec
Charakteristika: mozaika lesných spoločenstiev Jedľových bučín a typických bučín, smrekových monokultúr
Ochranné lesy
Ekostabilizačné opatrenia:
• Zabezpečiť zmenu smrekových monokultúr na pôvodne druhy drevín, zvýšiť zastúpenie ochranných lesov.
• Hydrický biokoridor XIII - Potok Papradňanka (návrh)
Spája Javorníky s riekou Váh. Na strednom a dolnom úseku precháza z veľkej časti intravilánom sídiel. Nachádzajú
sa tu súvislejšie brehové porasty v severnej časti toku a v extravilánoch sídiel. Migračná trasa vodných organizmov,
transport semien rastlín.
Ekostabilizačné opatrenia:
• Zamedziť výrub brehových porastov, vylúčiť zásahy do súčasného vodného režimu, revitalizácia brehových
porastov. Postupne odstraňovať potenciálne zdroje znečistenia tokov (skládky, trativody).
Genofondové lokality
GL 1 - Hrebeň Javorníkov (k. ú. Papradno) - prirodzené nelesné montánne spoločenstvá s mozaikou viacerých
spoločenstiev dôležitých pre zachovanie genofondu vzácnejších a ohrozených taxónov rastlín, montánne
ornitocenózy
GL 2 - Gavornité (k. ú. Papradno) - ornitocenózy podhorskej a horskej fauny
GL 6 - Bartkovce (k. ú.Papradno) - prirodzené trávnaté spoločenstvá, floristicky pestré s výskytom vstavačovitých
GL 7 - Kržel (k. ú. Papradno) prirodzené trávnaté spoločenstvá, okolia lúčnych pramenísk s výskytom vstavačovitých
GL 8 - Ostravica (k. ú. Papradno) prirodzené trávnaté porasty, svahové prameniská, okraje potôčkov floristicky
pestré, dôležité stanovištia pre zachovanie genofondu
GL 9 - Žilín (k. ú. Papradno) - prirodzené trávnaté spoločenstvá, okraje potôčkov, lúčne prameniská – floristicky
pestré, významné pre zachovanie genofondu
GL 11 - Komjatné (k. ú. Papradno) - prirodzené trávnaté porasty s výskytom vstavačovitých druhov rastlín
GL 12 - Malý Modlatín (k. ú. Papradno) - prirodzené trávnaté porasty s výskytom vstavačovitých druhov rastlín,
podhorské ornitocenózy
GL 13 - Veľký Modlatín (k. ú. Papradno) - prirodzené trávnaté spoločenstvá floristicky pestré, medzná zeleň dôležité
pre ornitofaunu
GL 21 - Veľké Brusné (k. ú. Papradno) prirodzené trávnaté spoločenstvá floristicky pestré, s výskytom
vstavačovitých
GL 22 - Malé Brusné (k. ú. Papradno) - prirodzené trávnaté spoločenstvá, medzná zeleň dôležitá pre zachovanie
flóry a fauny
GL 23 - Košiare (k. ú. Papradno) - prirodzené spoločenstvá mokraďovitého typu, podmienky pre liahnutie
obojživelníkov
GL 24 - Pod Chrcholincom (k. ú. Papradno) - spoločenstvá podhorských a horských pramenísk.
Riešené územie Zmeny a doplnku č.1 ÚPN-O nezasahuje do týchto chránených území.
V kontakte s intravilánom v severnej polohe obce sa nachádza hranica Chránenej krajinnej oblasti Kysuce, negatívny
vplyv navrhovaných zámerov na uvedený prvok systému ekologickej stability sa nepredpokladá, nakoľko riešené
územia nezasahujú do predmetného nadregionálneho biocentra.
V procese spracovania strategického dokumentu budú záväznými regulatívmi určené konkrétne opatrenia
systémovej ochrany životného prostredia a okolitého prostredia vidieckej krajiny.
6. Možné riziká súvisiace s uplatňovaním strategického materiálu
Uplatňovanie strategického dokumentu predstavuje minimálne riziká vo vzťahu k životnému prostrediu. Tieto riziká
môžu byť eliminované v povoľovacích procesoch, v rámci ktorých investičné zámery prejdú posudzovaním vplyvov
na životné prostredie v zmysle zákona.
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-PB-OSZP-2023/004476
025
0017863/2023
Externý odoslaný záznam
hodnoverná elektronická
6 / 10
7. Vplyv na životné prostredie presahujúce hranice
Spracovaním a uplatňovaním strategického dokumentu sa nepredpokladajú žiadne vplyvy na životné prostredie
presahujúce štátne hranice, nakoľko riešené lokality sú situované mimo štátnej hranice s Českou republikou.
V rámci zisťovacieho konania tunajší úrad rozoslal Oznámenie o strategickom dokumente podľa § 6 ods. 2 zákona
na zaujatie stanoviska dotknutým orgánom, schvaľujúcemu orgánu a dotknutým obciam a zverejnil oznámenie o
strategickom dokumente na webovom sídle ministerstva, úradnej tabuli a webovej stránke tunajšieho úradu.
V zákonom stanovenom termíne doručili na tunajší úrad svoje písomné stanoviská dotknuté orgány:
Okresný úrad Považská Bystrica, pozemkový a lesný odbor, oddelenie lesného hospodárstva, Centrum 1/1, 017
01 Považská Bystrica v stanovisku zo dňa 15. 03. 2023 uvádza, strategický dokument obsahuje požiadavky, ktoré
neuvažujú so záberom do lesných pozemkov, ani s umiestnením stavieb v ochrannom pásme lesa. Novovybudované
stavby nesmú obmedzovať využívanie funkcií okolitého lesa a prístupových ciest do lesa, strategický dokument
nemusí byť posudzovaný podľa zákona.
Obvodný banský úrad v Banskej Bystrici, 9. mája 2, 975 90 Banská Bystrica v stanovisku zo dňa 17. 03. 2023
uvádza, že v katastrálnom území Papradno neevidujú chránené ložiskové územia a dobývacie priestory, strategický
dokument nie je potrebné posudzovať podľa zákona.
Okresný úrad Považská Bystrica, odbor starostlivosti o životné prostredie, úsek ochrany ovzdušia Centrum 1/1,
017 01 Považská Bystrica vo svojom stanovisku zo dňa 20. 03. 2023 uvádza, že k predloženému oznámeniu o
strategickom dokumente ,,Zmena a doplnok č. 1 územného plánu obce Papradno“ nemá pripomienky. Ďalej vo
svojom stanovisku vyjadruje názor, že predložený zámer neodporúčajú ďalej posudzovať podľa zákona.
Okresný úrad Považská Bystrica, odbor starostlivosti o životné prostredie, úsek odpadového hospodárstva, Centrum
1/1, 017 01 Považská Bystrica vo svojom stanovisku zo dňa 20. 03. 2023 uvádza, že s predloženým oznámením o
strategickom dokumente ,,Zmena a doplnok č. 1 územného plánu obce Papradno“ súhlasí bez pripomienok. Ďalej
vo svojom stanovisku vyjadruje názor, že predložený zámer neodporúčajú ďalej posudzovať podľa zákona.
Regionálny úrad verejného zdravotníctva so sídlom v Považskej Bystrici, Slovenských partizánov 1130/50, 017
01 Považská Bystrica vo svojom stanovisku zo dňa 20. 03. 2023 okrem iného uvádza, že netrvá na posudzovaní
uvedeného dokumentu podľa zákona.
Dopravný úrad, Letisko M. R. Štefánika, 823 05 Bratislava vo svojom stanovisku zo dňa 20. 03. 2023 uvádza, že
Dopravný úrad ako dotknutý orgán štátnej správy na úseku civilného letectva v zmysle ustanovenia § 28 ods. 3
zákona č. 143/1998 Z. z. o civilnom letectve (letecký zákon) a o zmene a doplnení niektorých zákonov v znení
neskorších predpisov konštatuje, že katastrálne územie obce Papradno sa nachádza v horizontálnom priemete
ochranného pásma Letiska Žilina (ochranné pásmo proti laserovému žiareniu) a v rámci zmien a doplnkov sa
nenavrhuje ani žiadne využitie územia, ktoré by podliehalo súhlasu Dopravného úradu podľa ustanovenia § 30 ods.
1 zákona č. 143/1998 Z. z. o civilnom letectve (letecký zákon) a o zmene a doplnení niektorých zákonov v znení
neskorších predpisov.
Dopravný úrad v rámci posudzovania predloženého strategického dokumentu a platnej územnoplánovacej
dokumentácie zistil, že v textovej časti (smernej aj záväznej časti) platnej územnoplánovacej dokumentácie obce a
do strategického dokumentu ,,Zmena a doplnok č. 1 Územného plánu obce Papradno“ zapracovať text týkajúci sa
ochranných pásiem Letiska Žilina v nasledujúcom znení:
,,Katastrálne územie obce Papradno sa nachádza v horizontálnom priemete ochranných pásiem Letiska Žilina,
určených rozhodnutím Dopravného úradu č. 2452/2017/ROP-120-OP/9575 zo dňa 29. 03. 2017, z ktorých vyplýva
nasledovné obmedzenie stavieb, zariadení nestavebnej povahy (vrátane použitia stavebných mechanizmov) a pod.
Toto je stanovené:
• kritickým ochranným pásmom proti laserovému žiareniu. V tomto ochrannom pásme sa zakazuje najmä
umiestňovať, prevádzkovať a používať laserové zariadenie, ktorého úroveň vyžarovania je vyššia ako 5 mW/cm2, ak
by takéto zariadenie mohlo spôsobiť doznievanie zrakového vnemu alebo oslepenie prudkým jasom pilota a mohla
byť ohrozená bezpečnosť tejto prevádzky.
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-PB-OSZP-2023/004476
025
0017863/2023
Externý odoslaný záznam
hodnoverná elektronická
7 / 10
V zmysle ustanovení § 28 ods. 3 a § 30 leteckého zákona je Dopravný úrad dotknutým orgánom štátnej správy v
povoľovacom procese stavieb a zariadení nestavebnej povahy v ochranných pásmach letísk a leteckých pozemných
zariadení ako aj pri ďalších stavbách, ktoré by mohli ohroziť bezpečnosť leteckej prevádzky, na základe čoho je
potrebné požiadať Dopravný úrad o súhlas pri:
• stavbách a zariadeniach nestavebnej povahy, ktoré by svojou výškou, použitím stavebných mechanizmov alebo
charakterom by mohli narušiť ochranné pásmo letiska Žilina,
• stavbách alebo zariadeniach vysokých 100 m a viac nad terénom /§ 30 ods. 1 písm. a) leteckého zákona/,
• stavbách alebo zariadeniach vysokých 30 m a viac umiestnených na prírodných alebo umelých vyvýšeninách, ktoré
vyčnievajú 100 m a viac nad okolitú krajinu /§ 30 ods. 1 písm. b) leteckého zákona/,
• zariadeniach, ktoré môžu rušiť funkciu leteckých palubných prístrojov a leteckých pozemných zariadení, najmä
zariadenia priemyselných podnikov, vedenia VVN 110 kV a viac, energetické zariadenia a vysielacie stanice /§ 30
ods. 1 písm. c) leteckého zákona/,
• zariadeniach, ktoré môžu ohroziť let lietadla, najmä zariadenia na generovanie alebo zosilňovanie
elektromagnetického žiarenia, klamlivé svetlá a silné svetelné zdroje /§ 30 ods. 1 písm. d) leteckého zákona/.
Vyššie popísané ochranné pásmo Letiska Žilina je znázornené vo výkresovej prílohe, ktorá je súčasťou tohto
stanoviska. Ochranné pásmo žiadame zapracovať tak, aby bolo prehľadné a zrozumiteľné. Podklad ochranných
pásiem v elektronickej podobe (formát *.dwg, *.dgn) je možné získať na základe zaslania požiadavky na adresu
michal.kozuch@nsat.sk alebo ochranne.pasma@nsat.sk.
Dopravný úrad bude v rámci prerokovania návrhu územnoplánovacej dokumentácie žiadať od obce Papradno
uplatnené požiadavky na úpravu návrhu územnoplánovacej dokumentácie (textovej a grafickej časti) akceptovať
a upravený návrh zaslať na posúdenie ešte pred jeho schválením. Stanovisko Dopravného úradu k strategickému
dokumentu: ,,Zmena a doplnok č. 1 územného plánu obce Papradno“ žiadame v konaní zohľadniť.
Z pohľadu Dopravného úradu neexistujú žiadne vplyvy, ktoré by mali byť v strategickom dokumente posúdené
podrobnejšie, teda také, ktoré by mali byť posudzované podľa zákona č. 24/2006 Z. z. o posudzovaní vplyvov na
životné prostredie a o zmene a doplnení niektorých zákonov v znení neskorších predpisov.
Podmienka bola akceptovaná a splnená.
Tunajší úrad zaslal listom číslo: OU-PB-OSZP-2023/004476-019 zo dňa: 31. 03. 2023 obstarávateľovi žiadosť o
zaslanie stanoviska na objasnenie pripomienok k oznámeniu o strategickom dokumente. Prílohou žiadosti bolo aj
stanovisko Dopravného úradu zo dňa: 20. 03. 2023.
Obstarávateľ dňa 14. 04. 2023 doručil na tunajší úrad oznámenie o strategickom dokumente v ktorom je požiadavka
Dopravného úradu zapracovaná.
Trenčiansky samosprávny kraj, oddelenie životného prostredia a územného plánovania, K dolnej stanici 7282/20A,
911 01 Trenčín vo svojom stanovisku požaduje aby obstarávaný územný plán rešpektoval ochranné pásma, koridory
a záväzné regulatívy funkčného a priestorového usporiadania územia a verejnoprospešné stavby tak, ako ich
definuje Záväzná časť Územného plánu celku Trenčianskeho kraja v znení jeho zmien a doplnkov č. 1 – 3, viď
www.tsk.sk/538760 a ktoré majú priamu väzbu na riešené územie a plánoval rozvoj obce v súlade s uvedenými
záväznými regulatívmi. TSK zároveň vyjadril názor, že tento strategický dokument nie je potrebné posudzovať
podľa zákona.
Podmienka bola akceptovaná.
Okresný úrad Považská Bystrica, odbor starostlivosti o životné prostredie, úsek štátnej vodnej správy, Centrum 1/1,
017 01 Považská Bystrica vo svojom stanovisku zo dňa 20. 03. 2023 okrem iného uvádza:
• zásobovanie pitnou vodou a odkanalizovanie komunálnych odpadových vôd v navrhovaných lokalitách riešiť
podľa lokálnych technických a kapacitných možností prostredníctvom napojenia na verejný vodovod a verejnú
kanalizáciu.
• Riešené územie sa nachádza v Chránenej vodohospodárskej oblasti Beskydy a Javorníky, v ktorej možno plánovať a
vykonávať činnosť, len ak sa zabezpečí účinnejšia ochrana povrchových vôd a podzemných vôd, ochrana podmienok
ich tvorby, výskytu, prirodzenej akumulácie a obnovy zásob povrchových vôd a podzemných vôd.
Ďalej vyjadruje názor, že predložené oznámenie o strategickom dokumente nie je potrebné ďalej posudzovať podľa
zákona.
Podmienka bola akceptovaná.
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-PB-OSZP-2023/004476
025
0017863/2023
Externý odoslaný záznam
hodnoverná elektronická
8 / 10
Okresné riaditeľstvo hasičského a záchranného zboru v Považskej Bystrici, oddelenie požiarnej prevencie, Stred
46/6, 017 01 Považská Bystrica vo svojom stanovisku zo dňa 24. 03. 2023 nepredpokladá vznik negatívnych vplyvov
na životné prostredie.
Okresný úrad Trenčín, odbor starostlivosti o životné prostredie, Hviezdoslavova 3, 911 01 Trenčín vo svojom
stanovisku zo dňa 24. 03. 2023 uvádza, že predmetné lokality sa nachádzajú na území s prvým stupňom ochrany
podľa § 12 zákona o ochrane prírody a krajiny, orgán ochrany prírody tu neeviduje chránené územia, rovnako tu
nezasahujú prvky RÚSES, ktorý bol schválený v rámci ÚPN VÚC Trenčianskeho kraja v znení neskorších zmien
a doplnkov a nepožadujú ďalšie posúdenie strategického dokumentu.
Okresný úrad Trenčín, odbor cestnej dopravy a pozemných komunikácií, Hviezdoslavova 3, 911 01 Trenčín vo
svojom stanovisku zo dňa 27. 03. 2023 uvádza, že s predloženým strategickým dokumentom súhlasí bez pripomienok
a predložený strategický dokument nepodlieha posudzovaniu vplyvov na životné prostredie podľa zákona.
Ministerstvo životného prostredia SR, Sekcia geológie a prírodných zdrojov, odbor štátnej geologickej správy,
Námestie Ľudovíta Štúra 35/1, 812 35 Bratislava v liste zo dňa 29. 03. 2023 k oznámeniu o predmetnom strategickom
dokumente zaslalo nasledovné stanovisko:
1. V katastrálnom území obce Papradno (ďalej len ,,predmetné územie“) sú evidované skládky odpadov tak,
ako sú zobrazené na priloženej mape. Ministerstvo odporúča uvedené skládky odpadov dostatočne zohľadniť v
územnoplánovacej dokumentácií.
2. V predmetnom území sú na základe výpisu z Informačného systému environmentálnych záťaží evidované
environmentálne záťaže:
Názov EZ: PB(001) Papradno – bývalá riadená skládka Predné Hnúšte
Názov lokality: bývalá riadená skládka Predné Hnúšte
Druh činnosti: skládka komunálneho odpadu
Pregistrovaná ako: C Sanovaná/rekultivovaná lokalita.
3. V predmetnom území je zaregistrovaný výskyt aktívnych zosuvov, potenciálnych zosuvov, stabilizovaných
zosuvov a zosuvu s potenciálnymi a aktívnymi formami. Nestabilné je aj bezprostredné okolie zaregistrovaných
svahových deformácií, kde je možnosť rozšírenia a aktivizácie existujúcich zosuvov. Hodnotené územie patrí do
rajónu potenciálne nestabilných až nestabilných území. Územie je citlivé na väčšie antropogénne zásahy.
Orgány územného plánovania sú podľa § 20 ods. 1 geologického zákona povinné v textovej a grafickej
časti územnoplánovacej dokumentácie zohľadniť výsledky geologických prác, v konkrétnom prípade výsledky
inžinierskogeologického prieskumu spracované v záverečnej správe: Atlas máp stability svahov SR v M 1 : 50
000 (Šimeková, Martinčeková a kol., 2006), ktorý je prístupný na mapovom serveri Štátneho geologického ústavu
Dionýza Štúra Bratislava. Na webových stránkach sú dostupné aj ďalšie údaje a informácie o zaregistrovaných
svahových deformáciách: http://apl.geology.sk/atlassd/ a http://apl.geology.sk/geofond/zosuvy
Svahové deformácie v predmetnom území negatívne ovplyvňujú možnosti využitia územia pre stavebné účely
4. Predmetné územie spadá do nízkeho až stredného radónového rizika, tak ako je to zobrazené na priloženej mape.
Stredné radónové riziko môže negatívne ovplyvniť možnosti ďalšieho využitia územia.
5. Informácie o geotermálnej energii v predmetnom území sú k dispozícii na webovej stránke Štátneho geologického
ústavu Dionýza Štúra – aplikácia Atlas geotermálnej energie http://apl.geology.sk/mapportal/#/aplikacia/14.
Podľa § 20 ods. 3 geologického zákona ministerstvo vymedzuje ako riziká stavebného využitia územia:
• výskyt potenciálnych, stabilizovaných a aktívnych zosuvov. Vhodnosť a podmienky stavebného využitia územia
s výskytom potenciálnych a stabilizovaných zosuvov je potrebné posúdiť a overiť inžinierskogeologickým
prieskumom. Územia s výskytom aktívnych svahových deformácií nie sú vhodné pre stavebné účely.
• výskyt stredného a vysokého radónového rizika. Vhodnosť a podmienky stavebného využitia územia s výskytom
stredného a vysokého radónového rizika je potrebné posúdiť podľa zákona č. 355/2007 Z. z. o ochrane, podpore
a rozvoji verejného zdravia o zmene a doplnení niektorých zákonov v znení neskorších predpisov a vyhlášky
Ministerstva zdravotníctva Slovenskej republiky č. 98/2018 Z. z., ktorou sa ustanovujú podrobnosti o obmedzovaní
ožiarenia pracovníkov a obyvateľov z prírodných zdrojov ionizujúceho žiarenia.
Okresný úrad Trenčín, odbor výstavby a bytovej politiky, oddelenie územného plánovania, Hviezdoslavova 3,
911 01 Trenčín v stanovisku zo dňa 29. 03. 2023 uvádza, že k štruktúre oznámenia nemajú výhrady. V kapitole:
V. Doplňujúce údaje – v časti ,,Materiály použité pri vypracovaní strategického dokumentu“ je potrebné platnú
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-PB-OSZP-2023/004476
025
0017863/2023
Externý odoslaný záznam
hodnoverná elektronická
9 / 10
územnoplánovaciu dokumentáciu vyššieho stupňa zadefinovať vrátane jej zmien a doplnok č. 1 až 3. Strategický
dokument nepožadujú posudzovať podľa zákona.
Dotknuté orgány vo svojich stanoviskách uviedli, že predložený strategický dokument nie je potrebné ďalej
posudzovať podľa zákona.
Ostatné dotknuté orgány a dotknuté obce sa v zákonom stanovenej lehote nevyjadrili.
Záver:
Tunajší úrad v rámci zisťovacieho konania posúdil Oznámenie o strategickom dokumente z hľadiska povahy a
rozsahu, miesta, najmä jeho únosného zaťaženia o ochranu poskytovanú podľa osobitných predpisov, významu
očakávaných vplyvov na životné prostredie a zdravie obyvateľstva. Prihliadal pritom na stanoviská doručené k
Oznámeniu o strategickom dokumente od zainteresovaných subjektov, vrátane verejnosti a rozhodol tak, ako je
uvedené vo výrokovej časti tohto rozhodnutia.
Dotknuté orgány si vo svojich stanoviskách uplatnili podmienky a požiadavky majúce oporu v osobitných
predpisoch a príslušný orgán štátnej správy posudzovania vplyvov na životné prostredie ich rešpektoval a zahrnul
do tohto rozhodnutia, ktoré je potrebné zohľadniť pri ďalšom spracovaní a schválení návrhu územnoplánovacej
dokumentácie ,,Zmena a doplnok č. 1 územného plánu obce Papradno“.
Ak sa zistí, že skutočné vplyvy posudzovaného Oznámenia o strategickom dokumente sú väčšie ako sa uvádza v
oznámení, je navrhovateľ povinný zabezpečiť opatrenia na zosúladenie skutočného vplyvu s vplyvom uvedeným v
oznámení v súlade s podmienkami určenými v rozhodnutí podľa osobitných predpisov.
Vzhľadom k tomu, že celý proces prerokovávania územnoplánovacej dokumentácie prebieha v súlade so stavebným
zákonom, ktorý je takmer totožný s procesom posudzovania podľa zákona o posudzovaní vplyvov na životné
prostredie, posudzovanie strategického dokumentu sa ukončilo na úrovni zisťovacieho konania.
Na základe komplexný výsledkov zo zisťovacieho konania predmetného strategického dokumentu sa nepredpokladá
významný vplyv strategického dokumentu na životné prostredie a vznesená požiadavka sa v prevažnej miere
vzťahuje na proces spracovania, prerokovania a schválenia strategického dokumentu, jej riešenie bude predmetom
ďalšieho konania podľa osobitných predpisov, ktoré bude potrebné zohľadniť v tomto procese.
Zo stanovísk doručených k Oznámeniu o strategickom dokumente vyplynuli niektoré konkrétne požiadavky vo
vzťahu ku strategickému dokumentu, ktoré bude potrebné zohľadniť v ďalšom procese spracovania a schvaľovania
dokumentu ,,Zmena a doplnok č. 1 územného plánu obce Papradno“.
1. Rešpektovať stanovisko Okresného úradu Považská Bystrica, pozemkového a lesného odboru, oddelenia lesného
hospodárstva č. OU-PB-PLO2-2023/004740-002, zo dňa 15. 03. 2023,
2. Rešpektovať stanovisko Dopravného úradu č. 9863/2023/ROP-002-N/12062, zo dňa 20. 03. 2023,
3. Rešpektovať stanovisko Trenčianskeho samosprávneho kraja, oddelenia životného prostredia a územného
plánovania č. TSK/2023/05812-2, zo dňa 21. 03. 2023,
4. Rešpektovať stanovisko Okresného úradu Považská Bystrica, odboru starostlivosti o životné prostredie, úseku
štátnej vodnej správy č. OU-PB-OSZP-2023/004811-002, zo dňa 20. 03. 2023,
5. Rešpektovať stanovisko Ministerstva životného prostredia Slovenskej republiky, odboru štátnej geologickej
správy č. 18607/2023, zo dňa 29. 03. 2023,
Vyššie uvedené pripomienky vyplývajúce zo stanovísk dotknutých orgánov musia byť rešpektované v rámci
prerokovania predmetného strategického dokumentu v zmysle príslušných ustanovení stavebného zákona.
Upozornenie:
Podľa § 7 ods. 7 zákona dotknuté obce bezodkladne informujú o tomto rozhodnutí verejnosť spôsobom v mieste
obvyklým.
KÓPIA
Číslo spisu
Por.č.záznamu
Číslo záznamu
Typ záznamu
Forma originálu
OU-PB-OSZP-2023/004476
025
0017863/2023
Externý odoslaný záznam
hodnoverná elektronická
10 / 10
Poučenie
Zisťovacie konanie sa nevykonáva podľa zákona č. 71/1967 Zb. o správnom konaní v znení neskorších predpisov,
a preto sa voči nemu nemožno odvolať. Toto rozhodnutie možno preskúmať súdom.
Ing. Daniela Benčová
vedúca odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10121
Doručuje sa
Obec Papradno, Papradno 315, 018 13  Papradno, Slovenská republika
Ministerstvo životného prostredia Slovenskej republiky, odbor ochrany prírody, Námestie Ľ. Štúra 1, 812 35 
Bratislava, Slovenská republika
Ministerstvo životného prostredia Slovenskej republiky, odbor štátnej geologickej správy, Námestie Ľ. Štúra 1,
812 35  Bratislava, Slovenská republika
Ministerstvo obrany Slovenskej republiky, správa nehnuteľného majetku a výstavby, Kutuzovova 8, 832 47 
Bratislava - mestská časť Nové Mesto, Slovenská republika
Ministerstvo dopravy Slovenskej republiky, Námestie slobody , 811 06  Bratislava, Slovenská republika
Dopravný úrad, Letisko M. R. Štefánika , 823 05  Bratislava - mestská časť Ružinov, Slovenská republika
Obvodný banský úrad v Banskej Bystrici, 9. mája 2, 975 90  Banská Bystrica, Slovenská republika
Trenčiansky samosprávny kraj, K dolnej stanici 7282/20A, 911 01  Trenčín, Slovenská republika
Krajský pamiatkový úrad Trenčín, K dolnej stanici 7282/20, 911 01  Trenčín, Slovenská republika
Okresný úrad Trenčín, odbor výstavby a bytovej politiky, odd. územného plánovania, Hviezdoslavova 0/3, 911 01 
Trenčín, Slovenská republika
Okresný úrad Trenčín, OSZP, odd. OP a vybraných zložiek ŽP kraja, Hviezdoslavova 0/3, 911 01  Trenčín,
Slovenská republika
Okresný úrad Trenčín, odbor opravných prostriedkov, referát pôdohospodárstva, Hviezdoslavova 0/3, 911 01 
Trenčín, Slovenská republika
Okresný úrad Trenčín, OCDaPK, Hviezdoslavova 0/3, 911 01  Trenčín, Slovenská republika
Okresný úrad Považská Bystrica, OSZP, Centrum 1/1, 017 01  Považská Bystrica, Slovenská republika
Okresný úrad Považská Bystrica, PLO, Centrum 1/1, 017 01  Považská Bystrica, Slovenská republika
Okresný úrad Považská Bystrica, OKR, Centrum 1/1, 017 01  Považská Bystrica, Slovenská republika
Okresné riaditeľstvo Hasičského a záchranného zboru v Považskej Bystrici, Stred 46/6, 017 01  Považská
Bystrica, Slovenská republika
Regionálny úrad verejného zdravotníctva Považská Bystrica, Slovenských partizánov 50/1130, 017 01  Považská
Bystrica, Slovenská republika