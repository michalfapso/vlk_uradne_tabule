KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-PB-OSZP-2025/005409
010
0026123/2025
hodnoverná elektronická
OKRESNÝ ÚRAD POVAŽSKÁ BYSTRICA
ODBOR STAROSTLIVOSTI O ŽIVOTNÉ PROSTREDIE
Centrum 1/1, 017 01  Považská Bystrica
____________________________________________________________________________________
Číslo spisu
OU-PB-OSZP-2025/005409-010
Považská Bystrica
28. 05. 2025
ZÁVÄZNÉ STANOVISKO
ZO ZISŤOVACIEHO KONANIA
Výrok
Okresný úrad Považská Bystrica, odbor starostlivosti o životné prostredie, úsek posudzovania vplyvov na životné
prostredie (ďalej len „okresný úrad“), ako príslušný orgán štátnej správy starostlivosti o životné prostredie § 1 ods.
1 písm. c) a podľa § 5 ods. 1 zákona č. 525/2003 Z. z. o štátnej správe starostlivosti o životné prostredie a o zmene
a doplnení niektorých zákonov v znení neskorších predpisov, ako správny orgán podľa § 1 ods. 2 zákona č. 71/1967
Zb. o správnom konaní (správny poriadok) v znení neskorších predpisov a ako príslušný orgán podľa § 3 písm. l) v
spojení s § 56 písm. b) zákona č. 24/2006 Z.Z. o posudzovaní vplyvov na životné prostredie a o zmene a doplnení
niektorých zákonov v znení neskorších predpisov (ďalej len „zákon o posudzovaní vplyvov“), určuje podľa § 29 ods.
2 zákona o posudzovaní vplyvov a v súlade s § 29 ods. 11 zákona o posudzovaní vplyvov po vykonaní zisťovacieho
konania pre zmenu navrhovanej činnosti „Stacionárny batériový systém – TEPLÁREŇ Považská Bystrica, s.r.o.“,
navrhovateľa TEPLÁREŇ Považská Bystrica, s.r.o., Robotnícka ul. 2160, 017 01 Považská Bystrica, IČO 36 300
683 takto:
Zmena navrhovanej činnosti „Stacionárny batériový systém – TEPLÁREŇ Považská Bystrica, s.r.o.“ uvedená v
predloženom oznámení o zmene navrhovanej činnosti
sa nebude posudzovať podľa zákona o posudzovaní vplyvov.
V súlade s ustanovením § 2 písm. d) a § 29 ods. 15 zákona o posudzovaní vplyvov sa pre zmenu navrhovanej činnosti
„Stacionárny batériový systém – TEPLÁREŇ Považská Bystrica, s.r.o.“ určujú nasledovné opatrenia na zabránenie
a zmiernenie znečisťovania životného prostredia:
1. Navrhnúť a realizovať také technické opatrenia (kvalita stavebných materiálov, tepelnoizolačné parametre okien
a dverí, využívanie obnoviteľných zdrojov) aby sa dosiahla energetická hospodárnosť budov.
2. Používať technologické postupy zamedzujúce znečisťovaniu ovzdušia prachovými časticami zo stavebných prác
(napr. kropenie a zakrývanie sypkých materiálov, kropenie komunikácií v okolí staveniska).
3. Po ukončení prác a to v závere každého dňa čistiť komunikácie po odchode nákladných vozidiel. Čistenie
vykonávať mokrou cestou. Ak počas prepravy dôjde k znečisteniu vozovky prepravovaným materiálom alebo
vozidlom, je potrebné zabezpečiť bezodkladné očistenie komunikácie.
4. V prípade úniku ropných látok zamedziť ich ďalšiemu šíreniu a znečistenú zeminu odstrániť a zabezpečiť jej
dekontamináciu. Zabezpečiť pohotovostnú zásobu sorbčných látok pre prípad úniku ropných látok.
5. Plynné emisie zo spaľovacích motorov pri výstavbe minimalizovať dôkladnou organizáciou dopravy za účelom
vylúčenia zbytočných prejazdov dopravných prostriedkov a chodu motorov naprázdno.
6. V ďalších stupňoch PD vypracovať vegetačné úpravy lokality, pri riešení umiestnenia zelene na pozemkoch
uprednostniť výsadbu drevín pôvodného druhu.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-PB-OSZP-2025/005409
010
0026123/2025
hodnoverná elektronická
2 / 9
7. Na mieste výstavby nebudú dopĺňané PHM, vymieňané oleje, vykonávané opravy stavebných a prepravných
mechanizmov, pri ktorom by mohlo dôjsť k úniku nebezpečných látok.
8. Spevnené plochy a chodníky v okolí objektu riešiť tak aby bola zrážková voda odvedená na okolitý terén.
9. Počas dlhšie trvajúceho bezzrážkového obdobia je potrebné vykonávať zvlhčovanie prístupových komunikácií
a aj odhrňovanej pôdy.
10. Odpady, ktoré vzniknú počas výstavby zhromažďovať v kontajneroch a následne odvážať na zhodnotenie alebo
zneškodnenie.
11. Výkopovú zeminu prednostne využiť na spätný zásyp a úpravu terénu v mieste stavby.
Umiestnenie zmeny navrhovanej činnosti:
Zmena navrhovanej činnosti bude realizovaná v Trenčianskom kraji, obci Považská Bystrica na pozemkoch KNC
parc. č. 5736/522, 5736/305, 5736/201, 5736/295, 5736/170 a 5558/8 v rámci existujúceho areálu teplárne na
oplotenej ploche vymedzenej prístupovými komunikáciami ku kotolni a k hlavnému vstupu v bezprostrednom okolí
priemyselnej zástavby výrobných a obchodných spoločností. Vzdialenosť od najbližšej obytnej zóny je približne
600 m.
Povaha a rozsah zmeny navrhovanej činnosti:
Predmetom zmeny navrhovanej činnosti je podľa predloženého oznámenia o zmene navrhovanej činnosti
vybudovanie veľkokapacitného batériového ložiska s cieľom zvýšenia flexibility spoločnosti Tepláreň. Vďaka
batériovému úložnému systému je možné pomáhať eliminovať výkyvy v energetickej sieti a zachovávať tak jej
bezpečný chod. Uvedené riešenie dokáže plniť viacero funkcií, akými sú podporné služby, optimalizácia odchýlky
v sieti či podpora obnoviteľných zdrojov.
Odôvodnenie
Navrhovateľ TEPLÁREŇ Považská Bystrica, a.s., Robotnícka ul. 2160, 017 01 Považská Bystrica, IČO: 36 300
683 doručil dňa 31.03. 2025 na okresný úrad v súlade s § 18 ods. 2 písm. d) a podľa § 29 ods. 1 písm. b) zákona
o posudzovaní vplyvov oznámenie o zmene navrhovanej činnosti „Stacionárny batériový systém – TEPLÁREŇ
Považská Bystrica“ (ďalej len “zmena navrhovanej činnosti“) vypracované podľa prílohy č. 8a zákona. Oznámenie
o zmene navrhovanej činnosti vypracovala spoločnosť ENVICONSULT spol. s.r.o., Obežná 7, 010 08 Žilina, IČO:
31 604 528.
Okresný úrad následne upovedomil listom č. OU-PB-OSZP-2025/005409-002 zo dňa 07. 04. 2025 a listom č. OU-
PB-OSZP-2025/005409-003 zo dňa 09. 04. 2025 o tom, že dňom doručenia oznámenia o zmenene navrhovanej
činnosti začalo zisťovacie konanie o posudzovaní vplyvov zmeny navrhovanej činnosti na životné prostredie a podľa
§ 29 ods. 3 zákona o posudzovaní vplyvov zaslalo vyššie uvedeným upovedomením oznámenie o zmene navrhovanej
činnosti povoľujúcemu orgánu, dotknutému orgánu, rezortnému orgánu a dotknutej obci, na ktorej území sa má
zmena navrhovanej činnosti realizovať, s možnosťou o zaujatie stanoviska v zákonom stanovenej lehote. Okresný
úrad zároveň uvedeným listom informoval o termíne ústneho pojednávania a prizval naň navrhovateľa.
Súčasne okresný úrad podľa § 29 ods. 3 zákona o posudzovaní vplyvov dňa 09. 04. 2025 zverejnil oznámenie o
zmene navrhovanej činnosti v centrálnom informačnom systéme na adrese: https://www.enviroportal.sk/eia/detail/
stacionárny batériový systém - TEPLÁREŇ Považská Bystrica, s.r.o.
Na tejto adrese okresný úrad zároveň informoval verejnosť podľa § 24 ods. 1 zákona o posudzovaní vplyvov.
Navrhovaná činnosť, ktorá je predmetom zmeny je zaradená podľa prílohy č. 8 k zákonu o posudzovaní vplyvov
nasledovne:
kapitola 4 – Energetika, položky 13. Priemyselné zariadenia na výrobu elektriny, pary a teplej vody okrem položky
1. a 10. až 12. tejto kapitoly s príkonom od 5 MW do 50 MW – časť B zisťovacie konanie.
Podľa § 18 ods. 2 písm. d) zákona o posudzovaní vplyvov musí byť predmetom zisťovacieho konania každá zmena
navrhovanej činnosti uvedenej v prílohe č. 8 časti B, ak ide o činnosť už posúdenú, povolenú, realizovaná, alebo
v štádiu realizácie.
Dňa 14. 05. 2025 sa na okresnom úrade v súlade s § 29 ods. 6 zákona o posudzovaní vplyvov uskutočnilo ústne
pojednávanie , ktorého sa zúčastnili zástupcovia navrhovateľa TEPLÁREŇ Považská Bystrica, s.r.o., Robotnícka
ul. 2160, 017 01 Považská Bystrica, IČO:36 300 683 a zástupca spracovateľa oznámenia o zmene navrhovanej
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-PB-OSZP-2025/005409
010
0026123/2025
hodnoverná elektronická
3 / 9
činnosti spoločnosť ENVICONSULT, spol. s.r.o., Obežná 7, 010 08 Žilina. Na ústnom pojednávaní boli prerokované
stanoviská všetkých dotknutých orgánov a prítomní boli informovaní o ďalšom postupe okresného úradu.
Zástupcovia spoločnosti TEPLÁREŇ Považská Bystrica, s.r.o., po nahliadnutí a oboznámení sa s predloženými
stanoviskami k zmene navrhovanej činnosti do záznamu z ústneho pojednávania uviedli: K doručeným stanoviskám
nemáme žiadne pripomienky ani výhrady.
K oznámeniu o zmene navrhovanej činnosti bolo na okresný úrad podľa § 29 ods. 4 zákona o posudzovaní vplyvov
doručených celkovo 6 stanovísk od dotknutých orgánov, rezortného orgánu resp. povoľujúceho orgánu.
1. Okresný úrad Považská Bystrica, odbor starostlivosti o životné prostredie ako dotknutý orgán štátnej vodnej
správy listom č. OU-PB-OSZP-2025/005808-002 zo dňa 15.04. 2025 uvádza, že navrhovaná činnosť sa nenachádza
v chránenej vodohospodárskej oblasti, nezasahuje do ochranného pásma vodárenského zdroja ani do pobrežného
pozemku. V súvislosti s navrhovanou zmenou nevznikajú žiadne nové odpadové vody, ani sa nezmení ich množstvo
s porovnaním so súčasným stavom. Negatívne vplyvy na kvalitu, kvantitu a režim povrchových a podzemných vôd
sa nepredpokladajú. ŠVS ako dotknutý orgán nemá námietky k realizácií zmeny navrhovanej činnosti a nepožaduje
ďalšie posudzovanie podľa zákona o posudzovaní vplyvov.
Vyjadrenie OÚ: Akceptuje sa
2. Regionálny úrad verejného zdravotníctva Považská Bystrica ako dotknutý orgán v liste č. RÚVZPB/
OHŽPaZ/1009/3536/2025 zo dňa 17.04. 2025 sa v stanovisku vyjadril, že podľa hodnotenia zdravotných rizík
navrhovaná zmena nepredstavuje pre obyvateľstvo hrozbu zdravotných rizík spojených s výstavbou, prevádzkou
ani jej prípadnou likvidáciou v budúcnosti. Navrhovaná zmena nespôsobí zhoršenie vplyvov na obyvateľstvo oproti
súčasnému stavu.
Vyjadrenie OÚ: Akceptuje sa
3. Okresný úrad Považská Bystrica, odbor starostlivosti o životné prostredie ako dotknutý orgán ochrany ovzdušia v
liste č. OU-PB-OSZP-2025/005923-002 zo dňa 16. 04. 2025 súhlasí s predloženým oznámením o zmene navrhovanej
činnosti.
Vyjadrenie OÚ: Akceptuje sa
4. Okresný úrad Považská Bystrica, odbor starostlivosti o životné prostredie ako dotknutý orgán štátnej správy
odpadového hospodárstva v liste č. OU-PB-OSZP-2025/006018-002 zo dňa 28.04. 2025 súhlasí so zmenou
navrhovanej činnosti bez pripomienok a nepožaduje ďalšie posudzovanie podľa zákona o posudzovaní vplyvov.
Vyjadrenie OÚ: Akceptuje sa
5. Okresný úrad Považská Bystrica, odbor starostlivosti o životné prostredie ako dotknutý orgán ochrany prírody a
krajiny v liste č. OU-PB-OSZP-2025/00005837-002 konštatuje, že predmetný pozemok sa nachádza mimo CHKO
Strážovské vrchy, mimo Chráneného vtáčieho územia Strážovské vrchy a mimo Územia európskeho významu
Strážovské vrchy SKUEV0256. Vzhľadom na umiestnenie navrhovanej činnosti, nie je predpoklad, že by mala
významný vplyv na chránené územie sústavy NATURA 2000 a nepožaduje ďalšie posudzovanie podľa zákona o
posudzovaní vplyvov.
Vyjadrenie OÚ: Akceptuje sa
6.Slovenská inšpekcia životného prostredia Inšpektorát životného prostredia Žilina ako povoľujúci orgán v liste č.
7651/77/2025-157767/2025 zo dňa 09. 05. 2025 súhlasí s realizáciou navrhovanej činnosti za splnenia podmienok:
1. Prevádzkovateľ TEPLÁREŇ Považská Bystrica, s.r.o., po úspešnom skončení procesu posudzovania vplyvov
na ŽP predloží inšpekcii žiadosť o vydanie zmeny integrovaného povolenia pre prevádzku „Paroplynový zdroj
Považská Bystrica“, súčasťou ktorej bude vydanie stavebného povolenia/ vydanie rozhodnutia o stavebnom zámere
na uvedenú stavbu. Jednou z príloh žiadosti bude právoplatný výsledok z procesu posudzovania vplyvov navrhovanej
zmeny činnosti na životné prostredie.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-PB-OSZP-2025/005409
010
0026123/2025
hodnoverná elektronická
4 / 9
2. Projektová dokumentácia musí byť vypracovaná v súlade so všeobecne záväznými právnymi predpismi a
technickými normami. Musí obsahovať:
- Bližší technický popis SBS, ako aj údaje o súvisiacich technických zariadeniach (vykurovanie, vetranie, chladenie),
- Podrobnejšie údaje o spotrebe znečisťujúcich látok používaných pri prevádzke nového SBS a spôsob havarijného
zabezpečenia miesta zaobchádzania s týmito znečisťujúcimi látkami.
- Navrhované chladivo R410a (GWP pre R410a je 2088) prehodnotiť a nahradiť ho ekologickejším chladivom,
napríklad R470a, R32, alebo R515b.
3. Všetky miesta, na ktorých sa bude zaobchádzať so znečisťujúcimi látkami, musia byť vyhotovené tak, aby
spĺňali požiadavky § 39 vodného zákona a Vyhlášky MŽP SR č. 200/2018 Z.z., ktorou sa ustanovujú podrobnosti
a zaobchádzaní so znečisťujúcimi látkami, o náležitostiach havarijného plánu a o postupe pri riešení mimoriadneho
zhoršenia vôd.
Vyjadrenie OÚ: Akceptuje sa, uvedené podmienky vyplývajú zo všeobecne platných a záväzných predpisov a
navrhovateľ je povinný toto rešpektovať a dodržiavať.
I. Povaha a rozsah navrhovanej činnosti
1. Rozsah navrhovanej činnosti
Zmena navrhovanej činnosti bude pozostávať y vybudovania Stacionárneho batériového systému s cieľom zvýšenia
svojej flexibility. Účelom navrhovanej činnosti je vybudovanie veľkokapacitného energetického batériového ložiska,
ktorého hlavnou úlohou bude pomôcť zachovávať rovnováhu medzi energetickou spotrebou a výrobou v každom
okamihu dňa. Vďaka flexibilite a rýchlej reakcií batériového úložiska je možné pomáhať eliminovať výkyvy v
energetickej sieti a zachovávať tak jej bezpečný chod. Riešenie dokáže plniť viacero funkcií, akými sú podporné
služby, optimalizácia odchýlky v sieti či podpora rozvoja obnoviteľných zdrojov.
2. Súvislosť s inými činnosťami
Zmena navrhovanej činnosti nadväzuje na existujúcu prevádzku výroby tepla a elektriny v paroplynovom cykle
spoločnosti TEPLÁREŇ Považská Bystrica, a.s. .
3. Požiadavky zmeny navrhovanej činnosti na vstupy
• Záber pôdy
Posudzovaná činnosť sa bude realizovať v existujúcom areáli spoločnosti na voľných plochách, ktoré sú v katastri
nehnuteľnosti vedené ako zastavaná plocha a nádvorie.
• Zásobovanie vodou
Zásobovanie pitnou vodou je zabezpečené z verejného vodovodu. Potreba pitnej vody pre potreby Teplárne je 0,063
l/s, 2000 m3/rok l/s. Požiarna voda bude zabezpečená z existujúceho požiarneho vodovodu. Technologická voda
je odoberaná z povrchovej vody (rieka Váh) odbernými objektmi v areáli prevádzky, ktoré pozostávajú z troch
jestvujúcich studní, povolené množstvo 32 l/s, t.j. 1 000 000 m3/rok - na každej studni je osadený indukčný vodomer
Danfoss (meranie ultrazvukom) a hodnoty sú odčítavané 1 x za mesiac.
Počas prevádzky batériového úložiska nevznikajú žiadne nároky na vodu, obsluha zariadenia je riadená automaticky
a nevyvolá potrebu nových pracovných miest.
• Elektrická energia
Dodávka elektrickej energie pre technológiu a ostatné zariadenia bude zabezpečená napojením sa na jestvujúcu
rozvodňu NN. Vlastná spotreba celej prevádzky za rok 2024 predstavovala 11215,13 MWh, vyrobená elektrická
energia dodávaná do distribučnej siete bola na úrovni 219103,184 MWh.
• Zásobovanie plynom
Objekt zmeny navrhovanej činnosti nebudú zásobované zemným plynom. Jedná sa o koncové zariadenia vyvedenia
časti výkonu výroby elektrickej energie.
• Dopravná a iná infraštruktúra
Zmena navrhovanej činnosti bude napojená a vedená po existujúcich areálových komunikáciách a nevyvolá žiadne
nároky na zvýšenie dopravy.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-PB-OSZP-2025/005409
010
0026123/2025
hodnoverná elektronická
5 / 9
• Nároky na pracovné sily
V rámci zmeny navrhovanej činnosti nebudú vytvorené žiadne nové pracovné miesta. Výstavbu navrhovanej činnosti
budú realizovať dodávateľské spoločnosti, ktoré budú disponovať s potrebným počtom zamestnancov v jednotlivých
profesiách.
4. Údaje o výstupoch zmeny navrhovanej činnosti
• Zdroje znečisťovania ovzdušia
Počas výstavby:
Medzi hlavné zdroja znečistenia ovzdušia počas výstavby budú patriť mobilné zdroje, najmä emisie z dopravy a tuhé
znečisťujúce látky vznikajúce počas prepravy materiálu, výkopových a ostatných zemných prác. Najvýznamnejšími
zdrojmi znečistenia ovzdušia budú nákladné motorové vozidlá a stavebné mechanizmy. Tieto vplyvy možno
považovať za dočasné majúce lokálny charakter.
Počas prevádzky:
Ako občasný zdroj znečistenia ovzdušia možno považovať statickú dopravu, ktorá nebude mať významný vplyv na
kvalitu ovzdušia. Samotná prevádzka navrhovanej činnosti nebude zdroj znečisťovania ovzdušia.
• Odpadové vody
Odpadové vody sú zaústené do jestvujúcej kanalizácie bývalých Považských strojární v správe spoločnosti Považský
vodárenský podnik, s.r.o..
V areáli Teplárne je vybudovaná ČOV splaškových vôd pre budovu rozvodne. Súčasťou ČOV je prečerpávacia
stanica ktorá vytláča vyčistenú vodu do jestvujúcej kanalizačnej prípojky zaústenej do zbernej jamy. Zo zbernej jamy
sú odpadové vody prečerpávané do jednotnej areálovej kanalizácie, ktorej prevádzkovateľom je GGE distribúcia, a.s.
Považská Bystrica. Jednotná areálová kanalizácia je cez lapač piesku a olejov a cez prečerpávaciu stanicu zaústená
do toku Váh v riečnom km 217,8.
V súvislosti so zmenou navrhovanej činnosti nevzniknú žiadne nové odpadové vody a ani sa nemení ich množstvo
v porovnaní so súčasným.
• Odpady
Odpady budú vznikať počas výstavby aj prevádzky, pôjde prevažne o odpady kategorizované ako ostatný odpad –
O, nebezpečný odpad – N, v zmysle vyhlášky MŽP SR č. 365/2015 Z. z., ktorou sa ustanovuje Katalóg odpadov v
znení vyhlášky MŽP SR č. 320/2017 Z. z. Nakladanie s nebezpečným odpadom sa bude riadiť v zmysle zákona č.
79/2015 Z. z. o odpadoch a o zmene a doplnení niektorých zákonov, nakoľko tieto odpady nie je možné zhodnotiť
budú po vykonaní analýzy v zmysle smernice rady č. 99/31/ES z 26. apríla 1999 o skládkach odpadov uložené
na skládke pre nebezpečné alebo nie nebezpečné odpady, pričom sa bude musieť zvážiť jeho stabilizácia. Odpady
vzniknuté počas stavby budú v prípade potreby dočasne sústreďované na stavebných dvoroch v obvode staveniska
v zmysle v zmysle vyhlášky MŽP SR č. 371/2015 Z. z. Odpady budú triedené podľa jednotlivých druhov a v
zmysle Katalógu odpadov. Po vytriedení budú odovzdané na zhodnotenie osobám oprávneným na nakladanie s
odpadmi podľa zákona o odpadoch. Nakladanie s komunálnymi odpadmi počas prevádzky bude realizované v súlade
so všeobecne záväzným nariadením mesta Považská Bystrica. Prevádzku navrhovanej činnosti zapojiť do režimu
separovania odpadov, ktoré je možné ďalej zhodnotiť – najmä plasty, papier a sklo. Tieto využiteľné druhy odpadov
budú odovzdávané oprávneným organizáciám na zhodnotenie.
• Zdroje hluku a vibrácií
Hladina hluku a vibrácií sa zvýši počas výstavby zmeny navrhovanej činnosti. Tieto vplyvy však budú dočasné
a obmedzené na priestor výstavby, predovšetkým v čase zemných prác a terénnych úprav. Počas prevádzky budú
zdrojom hluku zariadenia chladenia a klimatizácie jednotlivých batériových kontajnerov. Vzhľadom na technické
riešenie nie je reálny predpoklad na prekračovanie prípustných hodnôt hluku pre územie kategórie IV – 70 dB (v
zmysle vyhlášky č. 549/2007 Z.z.).
• Zdroje žiarenia, tepla a zápachu
Zmena navrhovanej činnosti bude predovšetkým zdrojom tepla a preto je potrebné chladenie kontajnerov.
V rámci vykonaného zisťovacieho konania boli identifikované nasledujúce vplyvy zmeny navrhovanej činnosti na
jednotlivé zložky životného prostredia.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-PB-OSZP-2025/005409
010
0026123/2025
hodnoverná elektronická
6 / 9
• Vplyv na obyvateľstvo a hodnotenie zdravotných rizík
Vplyvy na obyvateľstvo počas výstavby budú spočívať hlavne v sporadickej preprave materiálu na stavbu vrátane
zamestnancov stavebnej spoločnosti, ktorá bude stavbu realizovať. Ovplyvnenie obyvateľstva možno považovať
za primerané a akceptovateľné, nakoľko tieto vplyvy budú dočasné a lokálne. Vlastný ruch na stavbe, nebude
vzhľadom na vzdialenosť od najbližšieho bývania (cca 600 - 650 m) vnímaný, medzi obytnou zástavbou a
miestom stavebných prác sa nachádza hustá zástavba prevažne výrobného charakteru s výrazným tlmiacim účinkom.
Riziká pre zdravie možno minimalizovať technickými opatreniami a dodržiavaním príslušných právnych predpisov.
Za predpokladu, že budú dodržané bezpečnostné, hygienické a prevádzkové predpisy sa negatívne vplyvy na
obyvateľstvo nepredpokladajú. Navrhovaná zmena činnosti má pozitívny vplyv na obyvateľstvo a životné prostredie,
nakoľko samotné riešenie podporuje rozvoj obnoviteľných zdrojov.
• Vplyv na ovzdušie, klímu a hlukovú situáciu
Za najvýznamnejší vplyv na znečisťovanie ovzdušia počas výstavby možno považovať sekundárnu prašnosť
vznikajúcu pohybom vozidiel a iných mechanizmov počas realizácie navrhovanej činnosti v dlhšie trvajúcich
bezzrážkových obdobiach, avšak vplyvy počas realizácie stavby budú lokálne, dočasné a časovo obmedzené na
samotnú etapu výstavby. Navrhovaná zmena činnosti nebude zdrojom znečisťovania ovzdušia. Vplyv na klímu sa
nepredpokladá. Zvýšenie hluku a vibrácií bude lokálne a dočasné, hlavne so stavebných mechanizmov a dopravy.
• Vplyv na vodné pomery
Navrhovaná činnosť sa nenachádza v chránenej vodohospodárskej oblasti, nezasahuje do ochranného pásma
vodárenského zdroja ani do pobrežného pozemku. V okolí posudzovanej lokality sa nenachádzajú zdroje
minerálnych a termálnych vôd. V okolí riešeného územia sa nachádza vodná nádrž Nosice vzdialená cca 1,8 km
severne od areálu. V súvislosti s navrhovanou zmenou činnosti nevznikajú nové odpadové vody, ani sa nemení
ich množstvo v porovnaní so súčasným stavom. Nepredpokladá sa negatívny vplyv na kvantitu, kvalitu a režim
povrchových a podzemných vôd.
• Vplyv na pôdu
Navrhovaná zmena sa nachádza v priemyselnej zóne, ktorá nie je súčasťou poľnohospodárskej pôdy, resp. lesných
pozemkov. Zmena navrhovanej činnosti sa bude sa realizovať v existujúcom areáli Teplárne na plochách , ktoré sú
vedené ako zastavaná plocha a nádvorie.
• Vplyv na faunu, flóru a biotopy
Územie na ktorom sa bude zmena navrhovanej činnosti realizovať sa nachádza v prvom stupni ochrany, kde sa
uplatňujú ustanovenia o všeobecnej ochrane prírody a krajiny, podľa druhej časti zákona č. 543/2002 Z. z. o ochrane
prírody a krajiny v znení neskorších predpisov. Predmetné územie sa nachádza mimo CHKO Strážovské vrchy,
mimo Chráneného vtáčieho územia a mimo Územia európskeho významu strážovské vrchy. V záujmovom území
nie je dotknutý výskyt chránených druhov rastlín ani živočíchov a nenachádza sa tam ani žiadny chránený strom.
Vzhľadom na umiestnenie navrhovanej činnosti, nie je predpoklad, že by mala významný vplyv na chránené územie
sústavy NATURA 2000. Posudzované územie tvorí oplotený areál priemyselného podniku. Priemyselný areál svojim
charakterom a prevádzkou vytvára podmienky len na trvalý výskyt synantropných druhov. Chránené a ohrozené
druhy sa v území nevyskytujú a charakter a činnosti v riešenom území pre ich výskyt ani nevytvárajú predpoklady.
• Vplyv na biodiverzitu, krajinu a jej ekologickú stabilitu
V predmetnom, území bude vystavaný objekt, ktorý funkčne a prevádzkovo prepojený s existujúcim objektom
Teplárne. Zmena navrhovanej činnosti sa bude realizovať na vpľnej oplotenej ploche vymedzenej prístupovými
komunikáciami ku kotolni a k hlavnému vstupu do areálu teplárne. Celá plocha je zatrávnená. Bezprostredné okolie
predmetnej lokality tvorí priemyselná zástavba výrobných a obchodných spoločností. Zmena navrhovanej činnosti
bude umiestená v súlade s územným plánom mesta Považská Bystrica na plochách vedených v katastri nehnuteľností
ako zastavaná plocha a nádvorie. Výstavbou navrhovanej činnosti nedôjde k zmene funkčného využitia územia.
Navrhovaná činnosť nepredstavuje environmentálne riziko a nenaruší ekologickú stabilitu okolia.
• Vplyv na chránené územia a biodiverzitu
Umiestnenie navrhovanej činnosti nebude mať vplyv na chránené územia, nakoľko sa neprekrýva so žiadnym
maloplošným ani veľkoplošným chráneným územím, v zmysle zákona o ochrane prírody a krajiny. Plocha riešeného
územia sa nachádza v 1. stupni ochrany prírody a krajiny. Predmetné územie nezasahuje do nezasahuje do
vyhlásených ani navrhovaných lokalít, ktoré tvoria sústavu chránených území NATURA 2000 (Chránené vtáčie
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-PB-OSZP-2025/005409
010
0026123/2025
hodnoverná elektronická
7 / 9
územia a Územia európskeho významu). Navrhovaná činnosť nezasahuje do vodohospodársky chráneného územia.
Vzhľadom na umiestnenie činnosti a uvedeného sa nepredpokladá, negatívny vplyv na lokality chráneného územia
sústavy NATURA 2000.
• Vplyv na dopravu
V priebehu výstavby bude doprava ovplyvnené najmä pohybom stavebných mechanizmov a nákladnej dopravy.
Tento vplyv bude dočasný, krátkodobý, lokálny a málo významný. Počas prevádzky sa neočakáva výrazné zaťaženie
komunikácií nakoľko nie sú nároky na žiadne dopravné napojenie. Nepredpokladajú sa negatívne vplyvy na dopravu
týkajúce sa plynulosti a bezpečnosti cestne premávky.
• Vplyvy na štruktúru a scenériu krajiny
Realizáciou zmeny navrhovanej činnosti dôjde k zmene scenérie iba v lokálnom merítku, nakoľko sa v okolí
nachádzajú priemyselné objekty s vyššou výškou. Zo širšieho okolia bude táto zmena vnímaná minimálne. Negatívne
vplyvy na štruktúru a krajiny sa neočakávajú.
• Vplyvy na kultúrne a historické pamiatky, vplyvy na archeologické náleziská na paleontologické náleziská a
významné geologické lokality
V posudzovanom území ani v jeho bezprostrednej blízkosti nie sú evidovaná žiadne hnuteľné alebo nehnuteľné
kultúrne a historické pamiatky. Na lokalite kde sa bude navrhovaná činnosť realizovať , nie sú evidované
archeologické a paleontologické náleziská, ani archeologické nálezy a nezasahuje do významných geologických
lokalít.
Synergické a kumulatívne vplyvy
Zmena navrhovanej činnosti svojím rozsahom ani charakterom nepredpokladá významný negatívny vplyv na
obyvateľstvo a jednotlivé zložky životného prostredia. Nepredpokladá sa ani jej kumulatívne a synergické pôsobenie
s okolitými prevádzkami, ktoré by malo za následok významné zhoršenie stavu životného prostredia a zdravia
obyvateľstva v predmetnom území. Posudzovaná zmena navrhovanej činnosti nie je predpoklad významného
negatívneho ovplyvnenia jednotlivých zložiek životného prostredia oproti súčasnému stavu. Navrhovaná zmena
bude mať pozitívny vplyv na technickú infraštruktúru.
• Predpokladané vplyvy presahujúce štátne hranice
Realizáciou zmeny navrhovanej činnosti nedôjde k vplyvom presahujúcim štátne hranice.
Záverečné vyhodnotenie
Tunajší úrad v rámci zisťovacieho konania z hľadiska predpokladaných vplyvov na životné prostredie a zvažovaní
ďalšieho postupu v zmysle ustanovení zákona o posudzovaní vplyvov vychádzalo z oznámenia o zmene navrhovanej
činnosti, pričom použilo aj kritériá pre zisťovacie konanie podľa § 29 zákona o posudzovaní vplyvov, uvedené v
prílohe č. 10 zákona o posudzovaní vplyvov, ktorá je transpozíciou prílohy č. III Smernice Európskeho parlamentu
a Rady 2011/92/EÚ o posudzovaní vplyvov určitých verejných a súkromných projektov na životné prostredie.
Okresný úrad konštatuje, že v rámci realizácie zmeny navrhovanej činnosti nebude dochádzať k významným
negatívnym vplyvom na životné prostredie a obyvateľstvo. Krajina a prírodné hodnoty jednotlivých zložiek
životného prostredia ostanú zachované.
Okresný úrad vyhodnotil zmenu navrhovanej činnosti uvedenú v oznámení o zmene navrhovanej činnosti z hľadiska
povahy a jej rozsahu a zároveň v kumulácii s činnosťami vykonávanými v okolí miesta vykonávania zmeny
navrhovanej činnosti a významu očakávaných vplyvov na životné prostredie a zdravie obyvateľov, pričom vzal do
úvahy súčasný stav životného prostredia v dotknutom území. Ide o zmenu navrhovanej činnosti, ktorá spočíva vo
vybudovaní veľkokapacitného s celkovým výkonom generátorov 10,0 MW s garantovanou kapacitou 12,5 MWh, s
kompletnou energetickou infraštruktúrou vyvedenia výkonu do lokálnej VN sústavy spoločnosti Tepláreň, Považská
Bystrica. Hlavnou úlohou batériového úložiska bude pomôcť pomáhať zachovávať rovnováhu medzi energetickou
spotrebou a výrobou v každom okamihu dňa. Vďaka flexibilite a a rýchlej reakcie batériového úložiska je možné
pomáhať eliminovať výkyvy v energetickej sieti a zachovávať tak jej bezpečný chod. Toto riešenie dokáže plniť
viacero funkcií, akými sú podporné služby, optimalizácia odchýlky v sieti či podpora obnoviteľných zrojov. Cieľom
zmeny navrhovanej činnosti je zníženie emisií, zvýšenie energetickej efektívnosti a zabezpečenia poskytovania
podporných služieb prevádzkovateľovi prenosovej sústavy.
Okresný úrad v ramci zisťovacieho konania pri rozhodovaní o tom, či sa navrhovaná činnosť bude posudzovať
podľa zákona o posudzovaní vplyvov, primerane použil podľa § 29 ods. 7 zákona o posudzovaní vplyvov kritériá
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-PB-OSZP-2025/005409
010
0026123/2025
hodnoverná elektronická
8 / 9
pre zisťovacie konanie uvedené v prílohe č. 10 tohto zákona o posudzovaní vplyvov – posúdil zmenu navrhovanej
činnosti z hľadiska jej povahy a rozsahu, miesta vykonávania navrhovanej činnosti, rozsahu nárokov na vstupy a
výstupy, význam očakávaných vplyvov na životné prostredie a zdravie obyvateľstva, súladu s územno-plánovacou
dokumentáciou a vzal do úvahy súčasný stav životného prostredia v dotknutom území ako aj vzájomné súvislosti
medzi aktivitami v prostredí (kumulatívne vplyvy).
Okresný úrad prihliadal pritom aj na doručené stanoviská (6 stanovísk) podľa § 29 ods. 4 zákona o posudzovaní
vplyvov k posudzovanej zmene navrhovanej činnosti, ktoré jednotlivo vyhodnotil v odôvodnení tohto záväzného
stanoviska. Všetky subjekty vyjadrili kladný postoj k zmene navrhovanej činnosti, nepoukázali na zhoršenie
kvality zložiek životného prostredia a podmienok ochrany verejného zdravia a z ich stanovísk nevyplynulo, že je
predpoklad očakávaných vplyvov na životné prostredie a zdravie takého významu, aby vzniesli požiadavku na ďalšie
posudzovanie zmeny navrhovanej činnosti podľa tohto zákona o posudzovaní vplyvov.
Pre eliminovanie vplyvov zmeny navrhovanej činnosti na životné prostredie sú v záväznom stanovisku navrhnuté
opatrenia, ktoré je potrebné zohľadniť pri spracovaní ďalšieho stupňa dokumentácie stavby pre povoľujúce konanie
a zároveň v procese konania o povolení činnosti podľa osobitných predpisov. Podmienky a povinnosti vyplývajúce z
dodržiavania všeobecne platných záväzných predpisov je povinný navrhovateľ dodržiavať pri realizácií a prevádzke
zmeny navrhovanej činnosti z tohto dôvodu ich tunajší úrad nezahrnul do opatrení tohto záväzného stanoviska.
Na základe vyhodnotenia vstupných a výstupných údajov, jednotlivých identifikovaných priamych a nepriamych
vplyvov na životné prostredie okresný úrad konštatuje, že samotná prevádzka zmeny navrhovanej činnosti nebude
zdrojom znečisťujúcich látok, alebo iných negatívnych vplyvov na zdravie a pohodu človeka, ako aj prírodné a
krajinné prostredie.
Vzhľadom na vyššie uvedené skutočnosti okresný úrad vyhodnotil predpokladané vplyvy súvisiace s realizáciou
zmeny navrhovanej činnosti, s ohľadom na ich význam, vlastnosti a očakávaný rozsah (pravdepodobnosť,
predpokladaný rozsah, predpokladaný účinok, trvanie, frekvenciu a reverzibilitu, vrátane možnej kumulácie s
okolitými činnosťami), ako environmentálne prijateľné.
Na základe komplexných výsledkov zisťovacieho konania možno konštatovať, že pri dodržaní všeobecne platných
záväzných predpisov, vhodných technických a bezpečnostných opatrení nebude mať zmena navrhovanej činnosti
významný negatívny vplyv na životné prostredie a preto príslušný orgán rozhodol, že nebude predmetom
posudzovania vplyvov na životné prostredie, ako je uvedené vo výrokovej časti tohto záväzného stanoviska.
Zmenu navrhovanej činnosti je tak možné za predpokladu plného rešpektovania všetkých zákonom stanovených
požiadaviek odporučiť k realizácii.
Podľa § 29 ods. 19 zákona o posudzovaní vplyvov má toto záväzné stanovisko zo zisťovacieho konania platnosť tri
roky, ak príslušný orgán v záväznom stanovisku neurčil inak. Na návrh navrhovateľa môže príslušný orgán predĺžiť
platnosť záväzného stanoviska zo zisťovacieho konania o dva roky, a to aj opakovane, pričom celkový čas platnosti
záväzného stanoviska zo zisťovacieho konania nesmie prekročiť sedem rokov.
Upozornenie:
Podľa § 29 ods. 14 zákona o posudzovaní vplyvov dotknutá obec, na ktorej území sa má zmena navrhovanej činnosti
realizovať o záväznom stanovisku zo zisťovacieho konania bezodkladne informuje verejnosť na svojom webovom
sídle, ak ho má zriadené, a na úradnej tabuli obce.
Podľa § 38 ods. 6 zákona o posudzovaní vplyvov rozhodnutie povoľujúceho orgánu musí obsahovať podmienky,
ktoré určil príslušný orgán v rozhodnutí vydanom v zisťovacom konaní, v záväznom stanovisku zo zisťovacieho
konania alebo v záverečnom stanovisku, alebo spôsob, akým sa s uvedenými podmienkami navrhovateľ v rámci
prípravy dokumentácie vysporiadal.
Poučenie
Podľa § 29 ods. 16 písm. b) zákona o posudzovaní vplyvov, proti záväznému stanovisku zo zisťovacieho konania,
v ktorom príslušný orgán určil, že sa navrhovaná činnosť alebo jej zmena nebude posudzovať podľa zákona o
posudzovaní vplyvov, môže podať odvolanie len dotknutá obec, na ktorej území sa má navrhovaná činnosť alebo
jej zmena realizovať, a dotknutá verejnosť podľa § 3 písm. t) zákona o posudzovaní vplyvov.
KÓPIA
Číslo spisu
Por.č.záznamu
Číslo záznamu
Dátum odoslania
Forma originálu
OU-PB-OSZP-2025/005409
010
0026123/2025
hodnoverná elektronická
9 / 9
Proti tomuto záväznému stanovisku zo zisťovacieho konania možno podať podľa § 29 ods. 17 zákona o posudzovaní
vplyvov odvolanie na Okresný úrad Považská Bystrica, odbor starostlivosti o životné prostredie , Centrum 1/1, 017
01 Považská Bystrica v lehote 15 dní odo dňa doručenia tohto záväzného stanoviska zo zisťovacieho konania.
V prípade dotknutej verejnosti podľa § 3 písm. t) zákona o posudzovaní vplyvov sa za deň doručenia záväzného
stanoviska zo zisťovacieho konania považuje prvý deň zverejnenia záväzného stanoviska zo zisťovacieho konania
podľa § 29 ods. 13 zákona o posudzovaní vplyvov v centrálnom informačnom systéme.
Toto záväzné stanovisko zo zisťovacieho konania je po vyčerpaní riadnych opravných prostriedkov, ktoré sa preň
pripúšťajú, preskúmateľné súdom podľa ustanovení zákona č. 162/2015 Z. z. Správny súdny poriadok v znení
neskorších predpisov.
Ing. Daniela Benčová
vedúca odboru
Informatívna poznámka - tento dokument bol vytvorený elektronicky orgánom verejnej moci
IČO: 00151866 Sufix: 10121
Doručuje sa
TEPLÁREŇ Považská Bystrica, s.r.o., Robotnícka 2160, 017 34  Považská Bystrica, Slovenská republika
Na vedomie
Mesto Považská Bystrica, Centrum 3, 017 13 Považská Bystrica 1
Slovenská inšpekcia životného prostredia - inšpektorát ŽP Žilina, Legionárska 5, 012 05 Žilina 1
Trenčiansky samosprávny kraj, K dolnej stanici 7282/20A, 911 01 Trenčín 1
Regionálny úrad verejného zdravotníctva so sídlom v Považskej Bystrici, Slovenských partizánov 1130/50, 017 01
Považská Bystrica 1
Okresné riaditeľstvo Hasičského a záchranného zboru v Považskej Bystrici, Stred 46/6, 017 01 Považská Bystrica 1
Okresný úrad Považská Bystrica, OCDaPK, OSŽP, OKR, pozemkový a lesný odbor, Centrum 1/1, 017 01 Považská
Bystrica 1
Ministerstvo hospodárstva SR, Mlynské Nivy 44A, Bratislava, 827 15 Bratislava 212